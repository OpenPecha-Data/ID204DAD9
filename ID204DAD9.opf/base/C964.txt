༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG14136
ImageGroup:
11KG14328
LCCN:
n/a
ISBN:
9789380359526, 9789380359533
Title:
བྱ་རྒྱུད་དོན་གསལ་མཁས་པའི་དགའ་སྟོན།
Author:
bya rgyud don gsal mkhas pa'i dga' ston/
ཡེ་ཤེས་རྒྱལ་མཚན་
ye shes rgyal mtshan
n/a
Descriptor:
Original Publication:
nang chos deb phreng /;7-8
dharamsala, h.p.
Place:
Publisher:
library of tibetan works and archives
Date:
2012
Volume:
2
Total Volumes:
12
TBRC Pages:
12
Introductory Pages:
n/a
Text Pages:
n/a
Scanning Information:
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 4/2013



ནང་ཆོས་དེབ་ཕྲེང་། ༨
བྱ་རྒྱུད་དོན་གསལ་མཁས་པའི་
དགའ་སྟོན།
སྨད་ཆ།
བསམ་
༄༅། །ཡོངས་འཛིན་ཡེ་ཤེས་རྒྱལ་མཚན་དཔལ་བཟང་པོ། །
ཡོངས་འཛིན་ཡེ་ཤེས་རྒྱལ་མཚན།



ནང་ཆོས་དེབ་ཕྲེང་།
ར
༄༅། །ཐུགས་རྗེ་ཆེན་པོའི་སྒྲུབ་ཐབས་ཀྱི་དོན་རྣམ་པར་
བཤད་པ་བྱ་བའི་རྒྱུད་ཀྱི་དོན་གསལ་མཁས་པའི་དགའ་སྟོན་
ཞེས་བྱ་བ་བཞུགས་སོ།།
རྒྱ
སྨད་ཆ།
ཡོངས་འཛིན་དཀའ་ཆེན་ཡེ་ཤེས་རྒྱལ་མཚན།
བོད་ཀྱི་དཔེ་མཛོད་ཁང་།



© 2012, Library of Tibetan Works & Archives.
All rights reserved
༄༅། །བྱ་རྒྱུད་མཁས་པའི་དགའ་སྟོན།
Series title: Nang chos deb phreng Vol. 8
Volume title: Bya rgyud mkhas pa'i dga' ston
Author: Yongs ‘dzin dka' chen
ye shes rgyal mtshan
Subject: Sādhana of Mahakarunika according to Kriya
tantra
ISBN: 978-93-80359-53-3
Published by Library of Tibetan Works & Archives, Dharam-
sala and printed at VEE ENN PRINT-O-PAC, A-5, Flatted
Factory Complex, Okhla Industrial Estate, Ph-III, New
Delhi-110020



དཀར་ཆག
་་་་་་་་་་༡
ܒ
་་་”༡
་་་་་་་་་༡
༦
༤
༨
༡༣
༡༣
སྐབས་ལྔ་པ།
༡ སྒྲུབ་ཐབས་དངོས་གཞི་ཇི་ལྟར་ཉམས་སུ་བླངས་པའི་ཚུལ།
༢ ཐུགས་རྗེ་ཆེན་པོའི་རྣལ་འབྱོར་ལ་བརྟེན་ནས་བྱ་རྒྱུད་ཀྱི་ལམ་བགྲོད་ཚུལ་
སྤྱིར་བསྟན་པ།
༣ བཟླས་བརྗོད་ཡན་ལག་བཞིའི་སྔོན་དུ་ཇི་ལྟར་བྱ་བ།་་་
བཟླས་བརྗོད་ཡན་ལག་བཞིའི་བསམ་གཏན་དངོས་གཞི།
༥ བཟླས་བརྗོད་ཡན་ལག་བཞིའི་བསམ་གཏན་གྱི་མཇུག་ཏུ་ཇི་ལྟར་བྱ་བ་་་་་་༡༢
༦ བཟླས་བརྗོད་ལ་མི་ལྟོས་པའི་བསམ་གཏན་བྱ་ཚུལ།
མེ་གནས་ཀྱི་བསམ་གཏན།
༨ སྒྲ་གནས་ཀྱི་བསམ་གཏན།
༩ སྒྲ་མཐར་ཐར་པ་སྟེར་བའི་བསམ་གཏན་བསྒོམ་ཚུལ།
༡༠ དེ་ལ་བརྟེན་ནས་དངོས་གྲུབ་བསྒྲུབ་པའི་ཚུལ།
སྐབས་དྲུག་པ།།
༡ སྒྲུབ་ཐབས་དངོས་གཞི་སྨྱུང་བར་གནས་པའི་ཆོ་ག་དང་བཅས་པ་བཤད་པ།་༢༥
༢ ཐེག་པ་ཆེན་པོའི་གསོ་སྦྱོང་ལེན་ཚུལ།
༣ རྟེན་གཞལ་ཡས་ཁང་བསྐྱེད་པ།
༤ བརྟེན་པ་ཚོགས་ཞིང་གི་ལྷ་སྤྱན་དྲངས་ཏེ་བཞུགས་སུ་གསོལ་བ།
༥ མཆོད་བསྟོད་སོགས་བྱ་བ།
ཚད་མེ་བཞི་བསྒོམ་པ་་་་
༡༤
༡༩
༢༢
༢༥
ܒ
لر
༣༨
༣
༤
"༥ ༡
༦
༦༤



iv རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
༦༦
ม
༨
༡༠༨
༡༢༤
༡༤༣
༡༤༣
༡༧༤
༢
་༡༩༣
༢༢༢
༤
༢༣༧
བདག་བསྐྱེད་བསྒོམ་པ།
༨ མདུན་བསྐྱེད་བསྒོམ་པ།
༩ མཇུག་གི་ཆོ་ག
༡༠ ཐུན་མཚམས་སུ་ཇི་ལྟར་བྱ་བའི་ཚུལ།
སྐབས་བདུན་པ།
༡ མདོར་བསྡུས་ཏེ་བསྟོད་ཅིང་ཕྱག་འཚལ་བ།་
༢ ཡོན་ཏན་དྲན་ཚུལ་སྤྱིར་བསྟན་པ།
༣ བསྟོད་པའི་ཚིག་དོན་བྱེ་བྲག་ཏུ་བཤད་པ།
༤ བསྟོད་པ་འདི་བརྗོད་པའི་ཕན་ཡོན།
སྨྱུང་གནས།
༡ སྨྱུང་གནས་བླ་བརྒྱུད་གསོལ་འདེ བས། མཆོད་འཕྲེང་། སྨོ ན་ལམ་
རྣམས་བཞུགས་སོ།།
༢ ཐུགས་རྗེ་ཆེན་པོ་བཅུ་གཅིག་ཞལ་གྱི་སྒྲུབ་ཐབས་སྨྱུང་བར་གནས་པའི་
ཆོ་ག་བདག་མདུན་བུམ་གསུམ་ཆ་ལག་ཚང་བ་བཞུགས་སོ།
༣ དཔལ་མོ་ལུགས་ཀྱི་ཐུགས་རྗེ་ཆེན་པོ་བཅུ་གཅིག་ཞལ་གྱི་དབང་ཆོག་
བཞུགས་སོ།།
༤ ཐུགས་རྗེ་ཆེན་པོ་བཅུ་གཅིག་ཞལ་གྱི་ཞི་བའི་སྦྱིན་སྲེག་བཞུགས་སོ།།
༥ ཐུགས་རྗེ་ཆེན་པོ་ཞལ་བཅུ་གཅིག་པའི་རྗེས་གནང་གི་ཆོ་ག་བཞུགས་སོ།།་་༣༠༣
༦ ཐུགས་རྗེ་ཆེན་པོ་བཅུ་གཅིག་ཞལ་དཔའ་མོ་ལུགས་ཀྱི་དཀྱིལ་འཁོར་དུ་
དབང་བསྐུར་བའི་ཆོ་ག་སྟ་གོན་དང་བཅས་པ་བཞུགས་སོ།།
ܒ
༢༣༧
༢༤༢
༢༧༣
༢༨༢
་༣༡༤
སus4



སྐབས་ལྔ་པ།
༡
སྒྲུབ་ཐབས་དངོས་གཞི་ཇི་ལྟར་ཉམས་སུ་བླངས་པའི་ཚུལ།
༄༅། །རྗེ་བཙུན་བླ་མ་དམ་པ་ཐུགས་རྗེ་ཅན་རྣམས་ཀྱི་ཞབས་ལ་དུས་ཐམས་ཅད་
དུ་གུས་པས་ཕྱག་འཚལ་ལོ། །གསུམ་པ་སྒྲུབ་ཐབས་དངོས་གཞི་ཇི་ལྟར་ཉམས་སུ་བླང་
བའི་ཚུལ་ལ་གསུམ།།
༢
ཐུགས་རྗེ་ཆེན་པོའི་རྣལ་འབྱོར་ལ་བརྟེན་ནས་བྱ་རྒྱུད་ཀྱི་ལམ་བགྲོད་
ཚུལ་སྤྱིར་བསྟན་པ།
༈ ཐུགས་རྗེ་ཆེན་པོའི་རྣལ་འབྱོར་ལ་བརྟེན་ནས་བྱ་རྒྱུད་ཀྱི་ལམ་བགྲོད་ཚུལ་སྤྱིར་
བསྟན་པ་དང་། སྒྲུབ་ཐབས་དངོས་གཞི་སྨྱུང་བར་གནས་པའི་ཆོ་ག་དང་བཅས་པ་ཞིབ་
ཏུ་བཤད་པ་དང་། དགེ་སློང་མ་དཔལ་མོས་མཛད་པའི་ཐུགས་རྗེ་ཆེན་པོའི་བསྟོད་པའི་
དོན་བྱེ་བྲག་ཏུ་བཤད་པའོ།།
དང་པོ་ནི། དེ་ལྟར་བྱ་རྒྱུད་པདྨའི་རིགས་ཐུགས་རྗེ་ཆེན་པོའི་དཀྱིལ་འཁོར་དུ་
དབང་བསྐུར་བ་ལེགས་པར་ཐོབ་ཅིང་། དམ་ཚིག་དང་སྡོམ་པ་ཚུལ་བཞིན་དུ་སྲུང་
བ་དེས་ཐུགས་རྗེ་ཆེན་པོའི་རྣལ་འབྱོར་ལ་བརྟེན་ནས་མཆོག་གི་དངོས་གྲུབ་བསྒྲུབ་
པར་བྱེད་པ་ལ་དེའི་ལམ་གྱི་རིམ་པ་ལ་བསླབ་དགོས་ལ། དེ་ལ་ཤེས་དགོས་པས་བྱ་
སus4



2 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
བའི་རྒྱུད་དགོངས་འགྲེལ་དང་བཅས་པ་ལ་ཐོས་བསམ་གྱིས་ཞུགས་ནས་གོ་ཡུལ་ཕུ་
ཐག་ཆོད་པ་ཞིག་བཙལ་དགོས་ཏེ། ལམ་གྱི་གནད་རྣམས་ལ་ངེས་པ་མ་རྙེད་པར་ཚིག་
གང་བྱུང་གི་རྗེས་སུ་འབྲངས་ཏེ་ཐམ་ཐོམ་དུ་ཞུགས་ནས་སྒྲུབ་བློ་བྱས་ཀྱང་འབྲས་བུ་
ཡང་ཐམ་ཐོམ་ཞིག་ལས་མི་འབྱུང་སྟེ། འབྲས་བུ་རྒྱུའི་རྗེས་སུ་བྱེད་པ་རྟེན་འབྲེལ་གྱི་
ཆོས་ཉིད་ཡིན་པའི་ཕྱིར་རོ།།
དེས་ན་རྒྱུད་སྡེ་ནས་གསུངས་པའི་འབྲས་བུ་ཡོངས་རྫོགས་ཤིག་ཐོབ་པར་འདོད་ན།
དེའི་རྒྱུ་མདོ་དང་རྒྱུད་སྡེ་ནས་གསུངས་པའི་ལམ་ཆ་ཚང་ལ་མ་ནོར་བ་ཞིག་ལ་བསླབ་
དགོས་ཏེ། ལམ་ནོར་ན་ནི་འོ་མ་འདོད་ནས་རྭ་ལ་འཐེན་པ་བཞིན་དུ་འབྲས་བུ་དངོས་གྲུབ་
ཇི་བཞིན་འབྱུང་བ་མི་སྲིད་ལ། མ་ནོར་ཡང་ལམ་ཆ་མ་ཚང་བར་ཕྱོགས་རེ་ཙམ་ལ་ཞུགས་
པས་ཀྱང་འབྲས་བུ་དངོས་གྲུབ་འདོད་པ་བཞིན་མི་ཐོབ་སྟེ། ས་བོན་དང་ཞིང་ལ་སོགས་པ་རྒྱུ་
མཐའ་དག་མ་ཚང་བར་ས་བོན་སོགས་རྒྱུ་རེ་རེ་ལས་ལོ་ཐོག་མི་འབྱུང་བར་ངེས་པ་བཞིན་
ནོ། །དེས་ན་ཐོག་མར་ཐོས་བསམ་གྱིས་ལམ་གང་བསྒོམ་པར་བྱ་བའི་གནད་རྣམས་ཕུ་ཐག་
ཆོད་པར་ངེས་དགོས་ཏེ། རྒྱན་བདུན་དགྲོལ་བ་ལས། དང་པོ་ཉན་པའི་ཤེས་རབ་ཀྱིས།
།ཚིག་གི་རྒྱུད་ལ་ཐོས་པ་བསྐྱེད། །དེ་ནས་བསམས་པའི་ཤེས་རབ་ཀྱིས། །ཚིག་དང་
དོན་དུ་འབྲེལ་བ་བསླབ། །ཅེས་དང་། ཀྱི་རྡོར་གྱི་དཀའ་འགྲེལ་མུ་ཏིག་འཕྲེང་བ་ལས།
བློ་གྲོས་མེད་ལ་ཐོས་མེད་མ་ཐོས་པ་ལའང་བསམས་པ་མེད། །གཉིས་བྲལ་རྣལ་འབྱོར་
མེད་ཅིང་རྣལ་འབྱོར་བྲལ་ལ་དངོས་གྲུབ་མེད། །ཅེས་དང་། རིམ་ལྔའི་དཀའ་འགྲེལ་དོན་
གསལ་ལས་ཀྱང་། ཐོས་པ་རྫོགས་པར་བྱེད་པ་ཤེས་རབ་སྟེ། །བསམ་པ་ཡང་ནི་གཉིས་
པོ་ཡོད་གྱུར་ན། །སྒོམ་པ་ལ་ནི་རབ་ཏུ་སྦྱོར་
ར་བ་ཡིན། །དེ་ལས་དངོས་གྲུབ་བླ་ན་མེད་པའོ།
།བློ་དང་ལྡན་པས་འདི་ལྟར་བསམས་ནས་ནི། །ཐོག་མར་ཐོས་པའི་དོན་ལ་འབད་པ་ཡིས།
།རྟག་ཏུ་བརྩོན་པར་བྱེད་པ་གང་ཡིན་པ། །དེ་ཡི་ལག་ཏུ་དངོས་གྲུབ་ལེགས་པར་ཐོབ།



སྐབས་ལྔ་པ། 3
ར
།གང་ཞིག་ཚིག་ལ་ཐེ་ཚོམ་ཟ་འགྱུར་བ། །དེ་ཡིས་དོན་ནི་ཇི་ལྟར་རྟོགས་པར་འགྱུར།
།ཞེས་དང་། རྗེ་བཙུན་མ་ཕམ་པའི་ཞལ་ནས་ཀྱང་། འདི་ན་དང་པོར་ཐོས་ལ་བརྟེན་
ནས་ཚུལ་བཞིན་ཡིད་ལ་བྱེད་པ་འབྱུང་། །ཚུལ་བཞིན་ཡིད་ལ་བྱེད་པ་ལས་ཀྱང་ཡང་
དག་དོན་ཡུལ་ཡེ་ཤེས་འབྱུང་། །ཞེས་སོགས་མདོ་རྒྱུད་དགོངས་འགྲེལ་དང་བཅས་པ་
ནས་ནན་ཏན་དུ་གསུངས་ཤིང་། མདོར་ན་རྡོ་རྗེ་འཆང་ཆེན་པོའི་ལམ་གྱི་རིམ་པ་ལས།
རང་གིས་ཇི་ཙམ་ཞིག་གོ་བ་དེ་བཞིན་དུ་ཉམས་སུ་ལེན་པས། གོ་བ་ནོར་ན་སྒྲུབ་པ་ནོར་ལ།
སྒྲུབ་པ་མ་ནོར་བ་ཡང་གོ་བ་མ་ནོར་བ་ལ་རག་ལས་པའི་ཕྱིར་རོ། །ཞེས་གང་གསུངས་པ་
ལྟར་རོ།།
ཐོས་བསམ་གང་ལ་བྱ་བའི་ཡུལ་ནི། བློ་གྲོས་དང་རྩོལ་བ་ཆེ་ན་རྒྱུད་སྡེ་རིན་
པོ་ཆེ་ཉིད་ལ་བྱ་དགོས་ལ། དེ་ཡང་བྱ་བ་སྤྱིའི་རྒྱུད་ལ་གསང་བ་སྤྱི་རྒྱུད། ལེགས་
ད། དཔུང་བཟང་གིས་ཞུས་པ། བསམ་གཏན་ཕྱི་མ་དང་བཞི་ཡོད་པས་
དེ་དག་གུང་བསྒྲིགས་ནས་བྱ་རྒྱུད་ཀྱི་ལམ་གྱི་རིམ་པའི་གནད་རྣམས་ཤེས་དགོས་ལ།
དེ་ཡང་མ་སྨིན་པ་སྨིན་པར་བྱེད་པའི་ཐབས་སྔགས་ཀྱི་འཇུག་སྒོ་དབང་བསྐུར་
བའི་ཚུལ་རྣམས་ནི་གསང་བ་སྤྱི་རྒྱུད་ལས་འབྱུང་སྟེ། རྒྱུད་དེ་ལས་བྱ་རྒྱུད་རིགས་
གསུམ་གྱི་དཀྱིལ་འཁོར་མཐའ་དག་ལ་ཐུན་མོང་དུ་དགོས་པ་དབང་གི་ཆོ་ག་སྤྱི་དང་།
ཁྱད་པར་སའི་ཆོ་གའི་སྐོར་དང་། སྟ་གོན་གྱི་ཆོ་གའི་ཚུལ་རྣམས་རྒྱས་པར་སྟོན་ནོ།
།དེ་དག་ནི་བྱ་རྒྱུད་དུ་མ་ཟད་རྒྱུད་སྡེ་གོང་མ་གསུམ་ལ་ཡང་ཤིན་ཏུ་གལ་ཆེ་བ་ཤ་སྟག་
སྟེ། བླ་མེད་ཀྱི་དཀྱིལ་ཆོག་ཚད་ལྡན་མང་པོར་ས་ཆོ་ག་དང་། སྟ་གོན་གྱི་སྐོར་རྒྱུད་
འདི་ལས་ཇི་ལྟར་འབྱུང་བ་ལྟར་བཤད་པ་མང་ངོ་།།
ལེགས་གྲུབ་ཀྱི་རྒྱུད་ཀྱིས་ནི་རིག་སྔགས་བསྒྲུབ་པའི་ཆོ་ག་དང་། ལས་རབ་
འབྱམས་ཀྱི་དངོས་གྲུབ་སྒྲུབ་ཚུལ། བྱ་རྒྱུད་ཀྱིབསྲུང་བའི་སྐོར་དང་། བྱ་རྒྱུད་ཀྱི་
གྲུབ་ཀྱི་རྒྱུ་



4 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
དཀྱིལ་འཁོར་དུ་དབང་ཐོབ་པ་རྣམས་ཀྱིས་སྤང་བླང་ཇི་ལྟར་བྱ་བའི་དམ་ཚིག་གི་
སྐོར་རྣམས་རྒྱས་པར་སྟོན་ནོ། །དཔུང་བཟང་གིས་ཞུས་པའི་རྒྱུད་ཀྱིས་ནི་གསང་
བ་སྤྱི་རྒྱུད་དུ་མ་བཤད་པའི་དབང་བསྐུར་གྱི་ཆོ་ག་དང་། ལེགས་གྲུབ་ཏུ་མ་བཤད་
པའི་རིག་སྔགས་སྒྲུབ་ཚུལ་དང་། དངོས་གྲུབ་སྒྲུབ་ཚུལ་རྣམས་རྒྱས་པར་སྟོན་ཅིང་།
སྔགས་ཀྱི་དངོས་གྲུབ་བསྒྲུབ་པ་ལ་ལས་འབྲས་ལ་ཡིད་ཆེས་ནས་ཚུལ་ཁྲིམས་དག་
པར་བསྲུང་བ་སོགས་ལམ་ཐུན་མོང་བའི་སྐོར་རྣམས་ཤིན་ཏུ་གལ་ཆེ་བར་སྟོན་ནོ།
།བསམ་གཏན་ཕྱི་མ་ཞེས་བྱ་བ་ནི་རྒྱ་རྒྱུད་རྫོ་རྗེ་གཙུག་ཏོར་ཞེས་བྱ་བ་རྒྱུད་ཆེན་པོ་
ཞིག་གི་དུམ་བུའམ་རྒྱུད་ཕྱི་མ་ཡིན་ཞིང་། རྡོ་རྗེ་གཙུག་ཏོར་གྱི་རྒྱུད་ཡོངས་རྫོགས་
བོད་དུ་མ་འགྱུར་བར་བསམ་གཏན་ཕྱི་མ་འདི་ཉིད་ཁོལ་ཕྱུར་དུ་བསྒྱུར་བ་ཡིན་ལ།
འདི་ནི་བྱ་རྒྱུད་ཀྱི་ལམ་གྱི་རིམ་པ་སྟོན་པའི་གཞུང་རྨད་དུ་བྱུང་བ་ཞིག་སྟེ། རྒྱུད་
འདིར་ལམ་གྱི་རིམ་པ་རྣམས་དེ་ཉིད་བཅུར་བསྡུས་ནས་གསུངས་ལ། དེ་ཉིད་བཅུ་ནི།
གནས་ཀྱི་དེ་ཉིད། བདག་གི་དེ་ཉིད། ལྷའི་དེ་ཉིད། སྔགས་ཀྱི་དེ་ཉིད། མེ་གནས་གྱི་
བསམ་གཏན། སྒྲ་གནས་ཀྱི་བསམ་གཏན། སྒྲ་མཐར་ཐར་པ་སྟེར་བའི་བསམ་གཏན།
བཟླས་བརྗོད་ལ་འཇུག་པའི་བསམ་གཏན། སྔགས་ཀྱི་སྒྲུབ་པའི་ཆོ་ག་དང་དབང་གི་
སྐོར། སྦྱིན་སྲེག་སྟེ་བཅུའོ། །བཅུ་པོ་དེའི་དོན་ཤེས་ན་བྱ་རྒྱུད་ཀྱི་ལམ་གྱི་ལུས་རྙེད་
པར་འགྱུར་བས་ཤིན་ཏུ་གལ་ཆེའོ།།
དེ་ལྟར་བྱ་རྒྱུད་ཀྱི་སྒོ་ནས་འཚང་རྒྱ་བའི་ལམ་གྱི་རིམ་པ་ཤེས་པ་ལ་རྒྱུད་བཞི་པོ་
དེའི་དོན་ཤེས་དགོས་ཤིང་། དེ་ཡང་སྐྱེས་རབས་མང་པོ་ནས་སྦྱངས་པ་སྔོན་དུ་སོང་
ཞིང་ལྷག་པའི་ལྷས་རྗེས་སུ་བཟུང་བའི་སྐྱེས་བུ་དམ་པ་རེ་གཉིས་མ་གཏོགས་ད་ལྟའི་
གདུལ་བྱ་ཕལ་མོ་ཆེས་རྒྱུད་དེ་དག་ཉིད་ཀྱི་སྟེང་ནས་ལམ་གྱི་རིམ་པ་ཚང་བར་རྙེད་པ་
ཤིན་ཏུ་དཀའ་བས་འགྲེལ་བྱེད་ཚད་ལྡན་གྱི་རྗེས་སུ་འབྲངས་ཏེ་རྒྱུད་དེ་དག་གི་དགོངས་



སྐབས་ལྔ་པ། 5
པ་འཚོལ་དགོས་པས། འཕགས་ཡུལ་ན་ཉི་ཟླ་ལྟར་གྲགས་པའི་མཁས་གྲུབ་ཆེན་པོ་
སངས་རྒྱས་གསང་བ་དང་། བྱང་ཆུབ་མཆོག་གཉིས་ཀྱི་རྗེས་སུ་འབྲངས་ནས་རྒྱུད་
དེ་དག་ལ་ཐོས་བསམ་གྱིས་འཇུག་པར་བྱའོ།།
དེ་ལ་སློབ་དཔོན་སངས་རྒྱས་གསང་བས་ནི་བསམ་གཏན་ཕྱི་མའི་རྒྱ་ཆེར་འགྲེལ་
དང་། དཔུང་བཟང་གིས་ཞུས་པའི་རྒྱུད་ལ་བསྡུས་དོན་དང་། ཚིག་དོན་གྱི་བརྗེད་བྱང་
རྣམས་མཛད། སློབ་དཔོན་བྱང་ཆུབ་མཆོག་གིས་ལེགས་གྲུབ་ཀྱི་རྒྱུད་ཀྱི་དོན་འགྲེལ་
ཐབས་ཉེ་བར་བསྡུས་པ་ཞེས་བྱ་བ་མཛད། བདག་ལྟ་བུའི་དབང་པོ་རྟུལ་པོ་དག་གིས་ནི
རྒྱུད་འགྲེལ་དེ་དག་ལ་ཞུགས་ཀྱང་དོན་རྟོགས་པར་དཀའ་བས་དེ་དག་ལས་ཆེས་གསལ་
བའི་མན་ངག་དགོས་ལ། དེས་ན་བདག་ཅག་གི་རྗེ་བླ་མ་ཐམས་ཅད་མཁྱེན་པ་ཆེན་པོ་དེ་
ཉིད་ཀྱིས་མགོན་པོ་འཇམ་པའི་དབྱངས་ཀྱི་མན་ངག་ལ་བརྟེན་ནས་རྒྱུད་དང་གྲུབ་ཆེན་
གྱི་དགོངས་པ་ཇི་བཞིན་དུ་རྒྱུད་སྡེ་བཞི་ཀའི་ལམ་གྱི་གནད་ཐམས་ཅད་ཆེས་གསལ་
བར་སྟོན་པ་རྡོ་རྗེ་འཆང་ཆེན་པོའི་ལམ་གྱི་རིམ་པ་གསང་བ་ཀུན་གྱི་གནད་རྣམ་པར་
ཕྱེ་བ་ཞེས་བྱ་བ་སྔོན་མེད་པའི་ལེགས་བཤད་འདི་མཛད་པས་སྐལ་བ་དང་ལྡན་པ་དག་
གིས་ནི་རྡོ་རྗེ་འཆང་ཆེན་པོའི་ལམ་གྱི་རིམ་པའི་ནང་ནས་བྱ་རྒྱུད་ཀྱི་ལེའུ་ཞིབ་ཏུ་བལྟས་
ཏེ། བརྒྱུད་ལྡན་བླ་མ་དམ་པ་ཡུན་རིང་དུ་བསྟེན་ནས་དེའི་གནད་རྣམས་ཤེས་པར་བྱ།
རྗེ་ཐམས་ཅད་མཁྱེན་པའི་གསུང་འདི་དག་གི་དོན་འགྲེལ་བ་ལ་འདུལ་འཛིན་གྲགས་པ་
རྒྱལ་མཚན་གྱིས་བྱ་རྒྱུད་རིགས་གསུམ་གྱི་ཆོ་ག་ལག་ཏུ་བླང་བའི་རིམ་པ་མཛད་ཅིང་།
མཁས་གྲུབ་སྨྲ་བའི་ཉི་མས་རྒྱུད་སྡེ་བཞིའི་རྣམ་བཤད་ཆེན་མོར་བྱ་རྒྱུད་ཀྱི་སྐོར་
རྣམས་རྡོ་རྗེ་འཆང་ཆེན་པོའི་ལམ་གྱི་རིམ་པ་ལས་ ད་གསལ་བར་མཛད་ལ།
ཐུགས་རྗེ་ཆེན་པོའི་སྐུ་མདོག་ཕྱག་མཚན་ཇི་ལྟར་སྒོམ་པ་སོགས་ནི་དོན་ཡོད་ཞགས་
པའི་རྒྱུད་དང་། ཐུགས་རྗེ་ཆེན་པོའི་རྩ་རྒྱུད་དང་། ཐུགས་རྗེ་ཆེན་པོ་ཕྱག་སྟོང་གི་
པ་བཏུས་ཏེ།



6 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
གཟུངས་སོགས་འདིའི་སྒོས་ཀྱི་རྒྱུད་རྣམས་དང་། དེ་དག་ཐམས་ཅད་ཀྱི་དགོངས་པ་
གུང་བསྒྲིགས་ཏེ་རྗེ་ཐམས་ཅད་མཁྱེན་པའི་དགོངས་པ་རྨ་མེད་པ་རྗེ་བཙུན་བློ་བཟང་
ཆོས་ཀྱི་རྒྱལ་མཚན་གྱིས་མཛད་པའི་ཐུགས་རྗེ་ཆེན་པོའི་སྒྲུབ་ཐབས་མཛད་པ་འདི་
རྣམས་ལ་བརྟེན་ནས་ཐུགས་རྗེ་ཆེན་པོའི་རྣལ་འབྱོར་བཟླས་བརྗོད་དང་བཅས་པ་ཇི་
ལྟར་བྱ་བའི་ཚུལ་རྣམས་ཤེས་པར་བྱ་ཞིང་། དེ་ནས་རིམ་གྱིས་བློ་གྲོས་རྒྱས་པ་ན་རྡོ་
རྗེ་འཆང་ཆེན་པོའི་ལམ་གྱི་རིམ་པ་དང་། རྒྱུད་དགོངས་འགྲེལ་དང་བཅས་པ་ལ་ཐོས་
བསམ་གྱིས་ཞུགས་ནས་ལམ་གྱི་རིམ་པའི་གནད་རྣམས་འཚོལ་བར་བྱའོ།།
གལ་ཏེ་རང་གི་བློ་གྲོས་དང་རྩོལ་བས་དེ་ལྟ་བུ་མ་ལྕོགས་ནའང་རྒྱུད་དགོངས་
འགྲེལ་དང་བཅས་པ་དེ་དག་མི་དགོས་སོ་ཞེས་སྐུར་པ་མི་གདབ་པར་འདི་དག་གི་
དོན་རྙེད་པ་ནམ་ཞིག་ན་འོང་སྙམ་དུ་སྨོན་ལམ་དང་བསག་སྦྱང་ལ་འབད་པར་བྱའོ།
།དེས་ན་བྱ་རྒྱུད་ཀྱི་ལམ་གྱི་རིམ་པ་ཉམས་སུ་ལེན་ཚུལ་ལ། བཟླས་བརྗོད་དང་
བཅས་པའི་བསམ་གཏན་དང་། བཟླས་བརྗོད་ལ་མི་ལྟོས་པའི་བསམ་གཏན། དེ་ལ་
བརྟེན་ནས་དངོས་གྲུབ་བསྒྲུབ་པའི་ཚུལ་ལོ། །དང་པོ་བཟླས་བརྗོད་དང་བཅས་པའི་
བསམ་གཏན་ལ་ཡང་། བཟླས་བརྗོད་ཡན་ལག་བཞིའི་སྔོན་དུ་ཇི་ལྟར་བྱ་བ་དང་།
བཟླས་བརྗོད་ཡན་ལག་བཞིའི་བསམ་གཏན་དངོས་དང་། བཟླས་བརྗོད་ཡན་ལག་
བཞིའི་བསམ་གཏན་གྱི་མཇུག་ཏུ་ཇི་ལྟར་བྱ་བའི་ཚུལ་ལོ།།
༣
བཟླས་བརྗོད་ཡན་ལག་བཞིའི་སྔོན་དུ་ཇི་ལྟར་བྱ་བ།
༈ དང་པོ་བཟླས་བརྗོད་ཡན་ལག་བཞིའི་སྔོན་དུ་ཇི་ལྟར་བྱ་བའི་ཚུལ་ལ། ཐོག་
མར་གནས་ཁང་དུ་ཇི་ལྟར་བྱ་བ་ནི། པདྨའི་རིགས་ཀྱི་སྔགས་རྒྱ་འཆའ་བ་དང་།



སྐབས་ལྔ་པ། 7
ཕྱོགས་བཅུའི་སངས་རྒྱས་དང་བྱང་སེམས་རྣམས་ལ་ཕྱག་འཚལ་ཞིང་བདག་ཉིད་
འབུལ་བ་དང་། དཀོན་མཆོག་གསུམ་ལ་སྐྱབས་སུ་འགྲོ་ཞིང་བྱང་ཆུབ་སེམས་བསྐྱེད་
པ་ནན་ཏན་དུ་བྱ་བ་དང་། ཁྲོ་བོ་མནོལ་བ་མེད་པའི་སྔགས་དང་ཕྱག་རྒྱས་བསྲུང་བ་
སོགས་བྱ་བ་སྟེ་གནས་ཁང་དུ་བྱ་བ་བཞི་ཡོད་ཅིང་། བཞི་པོ་དེ་བྱས་ནས་གནས་ཁང་
གི་ཕྱི་རོལ་ཏུ་ཕྱིན་ཏེ་ཁྲུས་བྱ་དགོས།།
དེ་ཡང་ལེགས་གྲུབ་ཀྱི་བཟླས་བརྗོད་ཀྱི་རིམ་པར་ཕྱེ་བ་ལས། མ་བསྡམས་
པའམ་མི་གཙང་བས། །གང་དག་བཟླས་བརྗོད་བྱེད་པ་ནི། །བཟླས་པའི་གྲངས་
ནི་བཤད་པ་ལ། །མཁས་པས་དེ་དག་མི་སྦྱར་གྱིས། །ཞེས་ཁྲུས་ལ་སོགས་པའི་
གཙང་སྦྲ་མ་བྱས་པའི་བཟླས་བརྗོད་རྣམས་བཟླས་པའི་གྲངས་ཀྱི་ཁ་སྐོང་མི་རུང་
བར་གསུངས་པས་གཙང་སྦྲ་ལ་གནས་པར་བྱ་དགོས་ཤིང་། ཁྲུས་བྱེད་ཚུལ་རྒྱས་
པར་ནི་དཔུང་བཟང་གིས་ཞུས་པ་ལས། ས་ཕུང་བཤང་སྒོར་ལྔ་སྟེ་མཚན་ལ་གསུམ།
།གཡོན་ལ་གསུམ་སྟེ་ལག་པ་གཉིས་ལ་བདུན། །ཞེས་གསུངས་པ་ལྟར། སྔགས་དང་
ཕྱག་རྒྱས་ས་བླངས་ཏེ་ཆ་གསུམ་དུ་བྱ་བ་སོགས་དཔུང་བཟང་ནས་ཇི་ལྟར་གསུངས་
པ་དང་། རྡོ་རྗེ་འཆང་ཆེན་པོའི་ལམ་གྱི་རིམ་པ་ནས་འབྱུང་བ་ལྟར་རྒྱས་པར་བྱ་ལ།
ཁྲུས་དང་ཉེ་རེག་སོགས་རྒྱས་པ་དེ་ལྟར་མ་ལྕོགས་ན། དཔུང་བཟང་ལས། ཡང་ན་
ས་དང་ཆུ་དག་ཇི་སྲིད་དུ། །དྲི་མ་དྲི་བྲལ་དེ་སྲིད་བར་དུ་བྱ། །ཞེས་གསུངས་པ་ལྟར།
ས་དང་ཆུས་དྲི་མ་དག་དག་ཏུ་ཁྲུས་ངེས་པར་བྱ་དགོས་ཤིང་། དེ་ལྟ་བུའི་ཁྲུས་དང་
གཙང་སྦྲ་སྔོན་དུ་བཏང་ནས་ནང་དུ་ཞུགས་ཏེ་ཆས་སུ་ཞུགས་ནས་ཀུ་ཤ་དང་དུར་
པ་ལ་སོགས་པའི་སྟན་ལ་འཁོད་དེ། མཆོད་པ་བྱིན་གྱིས་བརླབས། བདག་དང་
གོས་དང་སྟན་དང་གནས་ཁང་སོགས་ལ་བསྲུང་བ་བྱ། བགེགས་བཅིང་བ་དང་།
བགེགས་ལ་ཕུར་བུས་བཏབ་པ་སོགས་བྱས་ནས་རྡོ་རྗེའི་ར་གུར་དང་། མེ་རི་བསྒོམས་



8 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ལ་བགེགས་ཀྱིས་མི་ཚུགས་པའི་བསྲུང་བ་བྱའོ། །དེ་དག་ལ་སྔགས་དང་ཕྱག་རྒྱ་ཇི་ལྟར་
བྱ་བའི་ཚུལ་ལ་སོགས་པ་མཐའ་དག་པ་ནི་རྡོ་རྗེ་འཆང་ཆེན་པོའི་ལམ་གྱི་རིམ་པ་དང་།
རིགས་གསུམ་སྤྱིའི་ཆོ་ག་ལས་ཤེས་པར་བྱ་ཞིང་། དེ་དག་གི་ཚུལ་ཤིན་ཏུ་གོ་བདེ་བར་
འདོན་བསྒྲིགས་སུ་མཛད་པ་ནི་རྗེ་བཙུན་བློ་བཟང་ཆོས་ཀྱི་རྒྱལ་མཚན་གྱིས་རྣམ་རྒྱལ་
མའི་སྒྲུབ་ཐབས་སུ་གསལ་བར་མཛད་པས་དེར་བལྟ་བར་བྱའོ། །དེ་ལྟར་བཟླས་བརྗོད་
ཡན་ལག་བཞིའི་བསམ་གཏན་གྱི་སྔོན་དུ་ཇི་ལྟར་བྱ་བའི་ཚུལ་བཞི་སོང་ནས།།
༤
5
བཟླས་བརྗོད་ཡན་ལག་བཞིའི་བསམ་གཏན་དངོས་གཞི།
༈ གཉིས་པ་བཟླས་བརྗོད་ཡན་ལག་བཞིའི་བསམ་གཏན་དངོས་གཞི་ལ་སྔོན་དུ་བདག་
བསྐྱེད་བསྒོམས་ནས་མདུན་བསྐྱེད་ཚོགས་ཞིང་མཆོད་པ་མཇུག་ཏུ་བྱ་བའི་ཚུལ་དང་།
སྔོན་དུ་ཚོགས་ཞིང་སྤྱན་དྲངས་ཤིང་མཆོད་ནས། དེ་ནས་བདག་བསྐྱེད་བསྙེན་པ་
དང་བཅས་པ་བྱ་ཚུལ་གཉིས་ལས་སློབ་དཔོན་བྱང་ཆུབ་མཆོག་གིས་སྔ་མ་ལྟར་བཤད།
སློབ་དཔོན་སངས་རྒྱས་གསང་བས་ནི་བསམ་གཏན་ཕྱི་མའི་དགོངས་པ་ལྟར་སྔོན་དུ་
ཚོགས་ཞིང་མཆོད་ནས། དེ་ནས་རང་ཉིད་ལྷར་བསྒོམ་པར་བཤད། དེ་ཡང་རྒྱུད་
བསམ་གཏན་ཕྱི་མ་ལས། ལྷ་ཡི་སྐུ་ཡི་གནས་དེ་ལ། །དང་པོ་ཁོ་ནར་མཆོད་ནས་ནི།
།རྣལ་འབྱོར་གནས་བཅས་ཤེས་རབ་ཅན། །བདེར་གཤེགས་མདུན་དུ་བསམས་ནས་ནི།
།ཞེས་སྔོན་དུ་ཚོགས་ཞིང་མཆོད་ནས། དེ་ནས་བཟླས་བརྗོད་ཡན་ལག་བཞིའི་བསམ་
གཏན་བསྒོམ་པར་བཤད་ལ། རྡོ་རྗེ་འཆང་ཆེན་པོའི་ལམ་གྱི་རིམ་པ་ལས་སློབ་དཔོན་
བྱང་ཆུབ་མཆོག་གི་ལུགས་ལྟར་བཤད་པ་མཛད་ཀྱང་ལས་དང་པོ་པས་ལྷའི་སྒོམ་
བཟླས་ཀྱི་སྐབས་སུ་སློབ་དཔོན་སངས་རྒྱས་གསང་བའི་བཞེད་པའི་ལྟར་བྱས་ན་ལེགས་



སྐབས་ལྔ་པ།_9
པ་དགོངས་པ་ཡིན་ཏེ། རྡོ་རྗེ་འཆང་ཆེན་པོའི་ལམ་གྱི་རིམ་པ་ལས་ལུགས་གཉིས་པོ་དེ་
བཤད་ཟིན་པའི་མཇུག་ཏུ་བསྒོམ་པའི་རིམ་པ་ལ་སྔ་མ་བདེ་བ་ལྟར་སྣང་ཞེས་གསུངས་
ཤིང་། འོག་ཏུ་ཡང་རླུང་སྦྱོར་དང་ལྷ་སྐུ་ལ་སེམས་འཛིན་པ་སྦྲགས་ནས་ལྷ་དྲུག་གི་
སྐབས་སུ་བྱེད་པ་འདི་སྔོན་དུ་ཡེ་ཤེས་པ་སྤྱན་དྲངས་ནས་མཆོད་པ་བསྟོད་སོགས་བྱེད་
པ་ལྟར་ན་བདེ་ཞིང་། འོག་ཏུ་ཡེ་ཤེས་པ་སྤྱན་འདྲེན་པ་སོགས་བྱེད་པ་ལ་མི་བདེ་བས།
དང་པོ་སྒྲུབ་པའི་སྐབས་ཡིན་ན་གོ་རིམ་སངས་རྒྱས་གསང་བ་ལྟར་བྱ་ལ། སྔོན་དུ་
བསྙེན་པ་སོང་ཟིན་ནས་དབང་བསྐུར་དང་བུམ་པ་ལ་བརྟེན་པའི་ཁྲུས་ཆོག་དང་། རང་
གཞན་གྱི་དོན་དུ་དངོས་གྲུབ་སྒྲུབ་པ་ལ་སོགས་པའི་སྐབས་ཡིན་ན་གོ་རིམས་གཉིས་གང་
བྱས་ཀྱང་འདྲ་བར་མངོན་ནོ། །ཞེས་གང་གསུངས་པ་ལྟར་རོ།།
དེས་ན་སྔོན་དུ་ཚོགས་ཞིང་སྤྱན་དྲངས་ནས་མཆོད་པ་དང་། དེ་ནས་བདག་
བསྐྱེད་བསྒོམས་ནས་བསྙེན་པ་བྱ་བའི་ཚུལ་ལོ། །དང་པོ་ནི། གོང་དུ་བཤད།
ཟིན་པ་ལྟར་ཁྲུས་དང་གཙང་སྦྲ་དང་བསྲུང་བ་བྱ་བ་སོགས་སྔོན་དུ་བཏང་ནས།
སྟན་བདེ་བ་ལ་ལུས་དྲང་པོར་བསྲངས་ལག་པ་གཉིས་མཉམ་གཞག་གི་ཕྱག་རྒྱ་
བྱ་བ་སོགས་རྣམ་སྣང་གི་ཆོས་བདུན་དང་ལྡན་པར་བྱས་ཏེ་རླུང་ཆམ་ལ་ཕབ།
དེ་ནས་རང་རྒྱུད་ཀྱི་ཀུན་སློང་ལ་བརྟགས་ཏེ། འཁོར་བ་སྤྱི་བྱེ་བྲག་གི་སྡུག་བསྔལ་
བསམས་ཏེ་ངེས་འབྱུང་དང་རང་ཉམས་ལ་དཔགས་ཏེ་སེམས་ཅན་རྣམས་ལ་བྱམས་
སྙིང་རྗེ་བསྐྱེད། དེས་ཀུན་ནས་བསླངས་ཏེ་བྱང་ཆུབ་ཀྱི་སེམས་རིན་པོ་ཆེ་ཤུགས་དྲག་
ཏུ་བསྐྱེད་དགོས་ཏེ། དཔལ་ལྡན་ཨ་ཏི་ཤས། རྩ་བ་དུག་ཡིན་ན་ཡལ་ག་དང་ལོ་མ་དུག
།རྩ་བ་སྨན་ཡིན་ན་ཡལ་ག་དང་ལོ་མ་སྨན་དུ་ཡོང་བ་བཞིན་དུ་རྩ་བ་འདོད་ཆགས་ཞེ་
སྡང་གཏི་མུག་གསུམ་གྱིས་ཀུན་ནས་བསླངས་པའི་ལས་ཅི་བྱས་པ་ཐམས་ཅད་མི་དགེ་
བ་འབའ་ཞིག་ཡིན་གསུང་། ཡང་དགེ་བཤེས་སྟོན་པས་ཇོ་བོ་ལ། ཚེ་འདིའི་བདེ་སྐྱིད་



10 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
དང་རྙེད་བཀུར་འདོད་ནས་བྱས་པའི་ལས་རྣམས་ལ་འབྲས་བུ་ཅི་མཆིས་ཞུས་པས།
འབྲས་བུ་དེ་ཁོ་ན་ཉིད་མཆི་གསུང་། ཕྱི་མ་ལ་ཅི་མཆིས་ཞུས་པས། དམྱལ་བ་མཆི།
ཡི་དྭགས་མཆི། དུད་འགྲོ་མཆི་ཞེས་གསུངས་པ་ལྟར། ཚེ་འདིའི་བདེ་སྐྱིད་དང་རྙེད་
བཀུར་འདོད་ནས་བྱས་པའི་ལས་ཕལ་ཆེ་བ་ཞིག་ངན་སོང་གི་རྒྱུ་དང་། ཕྱི་མར་ལྷ་
མིའི་དཔལ་འདོད་ནས་བྱས་པའི་ལས་ཕལ་ཆེར་འཁོར་བ་འབའ་ཞིག་གི་རྒྱུར་འགྱུར།
ཞེས་མྱུར་ལམ་ལས་གསུངས་པ་ལྟར་སེམས་དགེ་མི་དགེའི་དབང་གིས་ལུས་ངག་གི་
ལས་དགེ་མི་དགེར་འགྱུར་ཞིང་། ཁྱད་པར་བྱང་ཆུབ་ཀྱི་སེམས་རིན་པོ་ཆེས་ཀུན་ནས་
བསླངས་པའི་ལས་ཐམས་ཅད་སངས་རྒྱས་ཉིད་ཀྱི་རྒྱུར་འགྱུར་ལ། སེམས་དེས་མ་ཟིན་
ན་ལྷའི་རྣལ་འབྱོར་དང༌། སྟོང་ཉིད་ཟབ་མོ་བསྒོམས་ཀྱང་ཐེག་པ་ཆེན་པོའི་ལམ་དུ་མི་
འགྱུར་བས་སེམས་དེའི་རྩ་བ་ཚུགས་པར་བྱེད་པ་གནད་ཤིན་ཏུ་ཆེའོ།།
སྐབས་འདིར་འདི་ལྟར་བསྒོམ་དགོས་པ་བྱ་
བྱ་རྒྱུད་དགོངས་འགྲེལ་དང་བཅས་པ་
ནས་ནན་ཏན་དུ་གསུངས་ཤིང་། རྒྱུད་དགོངས་འགྲེལ་དང་བཅས་པའི་དོན་བསྡུས་
ནས་རྡོ་རྗེ་འཆང་ཆེན་པོའི་ལམ་གྱི་རིམ་པ་ལས། དེ་ནས་ལུས་དྲང་པོར་བསྲངས་ཏེ་
བཞག་ལ། དབང་པོ་ཡུལ་གྱི་ཁྱད་པར་དག་ལས་ནང་དུ་ལྡོག་སྟེ་མགྲིན་པདྨ་བྱ་ལྟར་
བྱས་ནས་དབུགས་ཕྱི་ནང་རྒྱུ་བ་དལ་བུས་དབྱུང་ཞིང་མིག་ཅུང་ཟད་ཙམ་ཕྱེ་སྟེ་སྣའི་
རྩེ་མོར་གཏད་ཅིང་སོས་སོ་མནན་ནས་ལྕེ་རྐན་ལ་སྦྱར་ཏེ་སེམས་ཅན་གྱི་ཚོགས་མ་
ལུས་པ་ལ་དམིགས་ནས། དེ་དག་སྡུག་བསྔལ་ལས་བསྒྲལ་བར་བྱ་བའི་ཁུར་ཆེན་པོ་
ཁྱེར་བའི་སྙིང་རྗེ་ཆེན་པོ་བསྐྱེད་ནས། དེ་རྣམས་ཀྱི་དོན་དུ་བླ་ན་མེད་པའི་བྱང་ཆུབ་
ཐོབ་པར་བྱའོ་སྙམ་པའི་བྱང་ཆུབ་ཀྱི་སེམས་འབད་ནས་བསྐྱེད་དེ་བསོད་ནམས་ཀྱི་
ཚོགས་བསག་པར་བྱ་སྟེ། སེམས་དེ་ལ་གནས་ནས་དགེ་བ་བ བསྒྲུབ་པ པ་ཐམས་ཅད་ནི་
ཐམས་ཅད་མཁྱེན་པའི་ཡེ་ཤེས་འདྲེན་པར་བྱེད་ཅིང་། ངས་བྱིན་གྱིས་བརླབས་པའི་



སྐབས་ལྔ་པ། 11
དགེ་བ་དག་ནི་འཁོར་བ་ན་ཡང་བདེ་བ་མཐའ་ཡས་པ་འདྲེན་པར་བྱེད་པའི་ཕྱིར་རོ།
།ཞེས་གསུངས་སོ།།
དེ་ནས་ཚོགས་ཞིང་མཆོད་པ་ལ་ཐོག་མར་རང་གི་མདུན་དུ་རིན་པོ་ཆེའི་ས་གཞི་
བསམས་ནས་བྱིན་གྱིས་བརླབས། དེའི་སྟེང་དུ་འོ་མའི་རྒྱ་མཚོ་མེ་ཏོག་དང་བཅས་པ་
བསམས་ནས་བྱིན་གྱིས་བརླབས། དེའི་དབུས་སུ་རི་རབ་སྟེང་དུ་བླ་རེ་དང་བཅས་པ།
རི་རབ་ཀྱི་སྟེང་དུ་གཞལ་ཡས་ཁང་གདན་བཅས་བསྐྱེད་ལ། ཐུགས་རྗེ་ཆེན་པོའི་དཀྱིལ་
འཁོར་གྱི་ལྷ་ཚོགས་སྤྱན་དྲངས་ཏེ་བཞུགས་སུ་གསོལ། དེ་ནས་ཕྱག་འཚལ་བ་དང་།
མཆོད་པ་འབུལ་བ་དང་། སྡིག་པ་བཤགས་པ་སོགས་བྱས་ནས། ཚད་མེད་བཞི་རྒྱུད་
དང་འདྲེས་ངེས་པར་བསྒོམས་ཏེ་བྱང་ཆུབ་ཀྱི་སེམས་རིན་པོ་ཆེ་ཡུན་རིང་དུ་བསྐྱེད་
པར་བྱ། དེ་ནས་ཚོགས་ཞིང་གཤེགས་གསོལ་བྱའོ།།
དེ་ལྟར་ཚོགས་ཞིང་མཆོད་ནས་བདག་བསྐྱེད་བསྙེན་པ་དང་བཅས་པ་བྱ་བ་ལ།
ཐོག་མ
མར་རང་ཉིད་ལྷར་བསྐྱེད་པ་ནི།
རྒྱུད་བསམ་གཏན་ཕྱི་མ་དང་། རྣམ་འཇོམས་
ཀྱི་རྒྱུད་རྒྱས་པ་སོགས་ནས་གསུངས་པ་ལྟར་ལྷ་དྲུག་གི་སྒོམ་ནས་བསྐྱེད་པ་ཡིན་
པས། ཐོག་མར་སྟོང་པ་ཉིད་བསྒོམ། དེ་ནས་སྒྲ་དང་། ཡི་གེའི་ལྷར་བསྐྱེད།
དེ་ནས་གཟུགས་དང་ཕྱག་རྒྱ་དང་མཚན་མའི་ལྷར་སྐྱེད་པ་རྣམས་རིམ་གྱིས་བྱས་ཏེ་
ཐུགས་རྗེ་ཆེན་པོ་ཞལ་བཅུ་གཅིག་པ་ཕྱག་སྟོང་གི་སྐུར་ཤིན་ཏུ་གསལ་བར་བསྒོམ།
དེ་ལྟར་རིམ་གྱིས་གསལ་བཏབ་སྟེ་བསྒོམས་པ་ལ་ནི་བསམ་གཏན་གྱི་སྒོམ་པ་ཞེས་
བཤད་ལ། བསམ་གཏན་གྱིས་ཇི་ལྟར་བསམས་པའི་
འི་ལྷའི་སྐུ་དེ་ལ་རྩེ་གཅིག་ཏུ་ང་
རྒྱལ་དང་གསལ་སྣང་བསྒོམ་པ་ལ་ནི་ཏིང་ངེ་འཛིན་གྱི་སྒོམ་པ་ཞེས་བཤད་དོ།།
ཏིང་ངེ་འཛིན་གྱི་སྒོམ་པ་འདིའི་སྐབས་སུ་ཏིང་ངེ་འཛིན་ཡུན་རིང་དུ་
གནས་པའི་ཕྱིར་སྲོག་རྩོལ་བསྡམས་པའི་རླུང་སྦྱོར་དང་སྦྲགས་ནས་བསྒོམ་པར་



12 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
གསུངས་སོ། །དེ་ལྟར་ལྷ་དྲུག་སྒོམ་ཚུལ་སོགས་ཞིབ་པར་ནི་འོག་ཏུ་འབྱུང་ངོ༌།
།བདག་བསྐྱེད་ཀྱི་སྐབས་འདིར་སྤྱན་འདྲེན་དབང་བསྐུར་རྒྱས་བཏབ་སོགས་བྱས་ནས་
མཆོད་བསྟོད་སོགས་ཇི་ལྟར་བྱ་བའི་ཚུལ་ཡང་འོག་ཏུ་འབྱུང་ངོ༌། །བཟླས་བརྗོད་
དངོས་ལ་འཇུག་པ་ལ། བསམ་གཏན་ཕྱི་མ་ལས། སྒྲ་དང་སེམས་དང་གཞི་ལ་གཞོལ།
།ཞེས་གང་གསུངས་པ་ལྟར། སྒྲ་ལ་གཞོལ་བའི་ཡན་ལག །སེམས་ལ་གཞོལ་
བའི་ཡན་ལག །བདག་གི་གཞིའི་ཡན་ལག་སྟེ། ཡན་ལག་བཞི་པོ་དེ་ཚང་དགོས་
པ་ལ་རང་ཉིད་ལྷར་གསལ་བར་བསྒོམ་པ་ནི་བདག་གི་གཞིའི་ཡན་ལག་དང་།
མདུན་བསྐྱེད་ཀྱི་ལྷ་གསལ་བར་བསྒོམ་པ་ནི་གཞན་གྱི་གཞིའི་ཡན་ལག་དང་།
དེའི་ཐུགས་ཁར་རང་སེམས་ཟླ་བའི་དཀྱིལ་འཁོར་གྱི་རྣམ་པར་བསྒོམ་པ་ནི་སེམས་
ལ་གཞོལ་བའི་ཡན་ལག་དང༌། ཟླ་བའི་སྟེང་དུ་བཟླས་བྱའི་སྔགས་ཀྱི་ཡིག་འབྲུ་
གསལ་བར་བསྒོམ་པ་ནི་སྒྲ་ལ་གཞོལ་བའི་ཡན་ལག་གོ །
དེ་ལྟར་ཡན་ལག་བཞི་ཚང་བར་བྱས་ཏེ་བགྲང་འཕྲེང་འདུ་བྱས་ནས་ཡི་གེའི་
གཟུགས་དང་སྒྲ་ལ་དམིགས་པའི་བཟླས་བརྗོད་རིམ་བཞིན་བྱ། དེའི་ཚེ་ཡང་ཤུབ་བུའི་
བཟླས་པ་དང་། ཡིད་བཟླས་ཇི་ལྟར་བྱ་བའི་ཚུལ་རྣམས་ཞིབ་ཏུ་ཤེས་དགོས་སོ།།
༥
བཟླས་བརྗོད་ཡན་ལག་བཞིའི་བསམ་གཏན་གྱི་མཇུག་ཏུ་ཇི་ལྟར་བྱ་བ།
༈ གསུམ་པ་བཟླས་བརྗོད་ཡན་ལག་བཞིའི་བསམ་གཏན་གྱི་མཇུག་ཏུ་ཇི་ལྟར་བྱ་
བའི་ཚུལ་ནི། དེ་ལྟར་བཟླས་པ་ལ་འབད་ནས་ཐུན་གཏོང་བ་ན་ལྷ་དྲུག་གི་གོ་རིམ་
ལས་ལུག་ལྡོག་ཏུ་ལངས་ཏེ་སྟོང་པའི་ངང་དུ་བཞག དེ་ལས་སྒྱུ་མ་ལྟ་བུར་ལངས་
ནས་ཤེར་ཕྱིན་གྱི་གླེགས་བམ་བཀླག་པ་སོགས་ཐུན་མཚམས་ཀྱི་བྱ་བ་ལ་འཇུག་གོ



སྐབས་ལྔ་པ། 13
།དེ་ལྟར་བཟླས་བརྗོད་ལ་འབད་པའི་ཚེ་ཉིན་རེ་བཞིན་དུ་མཆོད་པའི་སྣོད་རྣམས་བཀྲུ་
བ་དང་། བླ་གོས་ལ་སོགས་པའི་གོས་རྣམས་དུས་གསུམ་དུ་བསྔག་ཅིང་བཀྲུ་བའམ་
བདུག་པའམ་བསང་གཏོར་བྱ་དགོས་པར་གསུངས་ཤིང་། མདོར་ན་ཁྲུས་དང་གཙང་
སྦྲ་ཤིན་ཏུ་གལ་ཆེ་ ་བར་གསུངས་སོ།།
༦
བཟླས་བརྗོད་ལ་མི་ལྟོས་པའི་བསམ་གཏན་བྱ་ཚུལ།
༈ གཉིས་པ་བཟླས་བརྗོད་ལ་མི་ལྟོས་པའི་བསམ་གཏན་བྱ་ཚུལ་ལ། མེ་གནས་ཀྱི་བསམ་
གཏན། སྒྲ་གནས་ཀྱི་བསམ་གཏན། སྒྲ་མཐར་ཐར་
ར་པ་སྟེར་བའི་བསམ་གཏན་ནོ།།
༧
མེ་གནས་ཀྱི་བསམ་གཏན།
དང་པོ་ནི་གོང་དུ་བཤད་པ་ལྟར། ལྷ་དྲུག་གི་སྒོམ་བཟླས་མཐར་ཕྱིན་ནས་བསམ་
གཏན་འདི་བསྒོམ་པར་གསུངས་ལ། ཚུལ་ཇི་ལྟར་བསྒོམ་པ་ནི། བསམ་གཏན་ཕྱི་
མ་ལས། མི་འབྱེད་ལས་བྱུང་དངོས་པོ་རྣམས། །བློ་ཅན་གྱིས་ནི་བདག་ལ་བསྡམས།
།སྔགས་པ་ཡན་ལག་འདས་ལ་གནས། །ཞེན་པ་མེད་པར་བསམ་གཏན་བྱ། །སྒྲ་ཞེས་
བྱ་བ་ཕྲེང་བར་སྦྱར། །ཡི་གེ་བརྒྱུས་པ་མི་འགྱུར་རྣམས། །དྲིལ་བུའི་སྒྲ་བཞིན་མ་ཆད་
པར། །ཡིད་ལ་ཞེན་པར་སེམས་པ་ན། །མེ་ཡི་ནང་གནས་ཞི་བ་སྟེ། །ཚིག་རྣམས་
དག་པ་ཡན་ལག་ལྡན། །སྲོག་དང་རྩོལ་བ་བཀག་པའི་བདག །གཉིད་སྤངས་ནས་ནི་
རྣམ་པར་བསམ། །ཞེས་པ་འདིས་མེ་གནས་ཀྱི་བསམ་གཏན་སྒོམ་ཚུལ་བསྟན་ལ།



14 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
བ་མར་
རྒྱུད་དེ་ནས་གསུངས་པ་ལྟར་ཇི་ལྟར་བསྒོམ་པའི་ཚུལ་ནི། རྒྱུད་སྡེ་སྤྱི་རྣམ་ལས།
ཚུལ་ཇི་ལྟར་བསྒོམ་ན་རང་ལྷར་བསྒོམས་པའི་ཐུགས་ཁར་གསལ་ཞིང་འབར་བ་
མེ་ལྟ་བུའི་མེ་ལྕེ་བསྒོམས་པའི་ནང་དུ་བདག་གི་དེ་ཁོ་ན་ཉིད་རྟོགས་པའི་རང་གི་སེམས་
ཀྱི་དེ་ཉིད་རྣམ་པ་གང་བཟླ་བར་བྱ་བའི་སྔགས་ཀྱི་སྒྲའི་རྣམ་པར་གྲག་པར་བསྒོམ་མོ།
།ཞེས་དང་། བསམ་གཏན་དེ་བསྒོམ་པ་མཐར་ཕྱིན་པའི་ཚད་ནི་ལུང་དེའི་འཕྲོ་ནས།
མཐར་ཕྱིན་པའི་ཚད་ནི་ཕྱི་རོལ་ཏུ་བཟའ་བཏུང་ལ་ལོངས་མ་སྤྱད་ཀྱང་བཀྲེས་སྐོམ་
གྱི་གནོད་པ་མི་འབྱུང་བ་དང་། ནང་དུ་བདེ་དྲོད་ལ་བརྟེན་པའི་ཏིང་འཛིན་སྐྱེ་བའོ།
།ཞེས་གསུངས་སོ།།
སྒྲ་གནས་ཀྱི་བསམ་གཏན།
༈ གཉིས་པ་སྒྲ་གནས་ཀྱིབསམ་གཏན་སྒོམ་ཚུལ་ནི། བསམ་གཏན་ཕྱི་མ་ལས། སྒྲ་ལ་
གནས་པའི་བསམ་གཏན་ནི། །སྙིང་གར་གནས་པ་ཕྲ་བ་ནི། །དྲི་མེད་ཟླ་བའི་དཀྱིལ་
འཁོར་ཏེ། །དེ་ནང་རབ་ཏུ་ཞི་བ་ཡི། །མེ་ལྕེ་རབ་ཏུ་འོད་བཟང་བ། །མི་འགྱུར་གཞི་ནི་
དེར་བཞག་ནས། །བདེ་བར་འདུག་ནས་སྒྲ་བསམ་མམ། །མི་འགྱུར་པ་ལ་ཡི་གེ་བཞག
།སྒྲ་ཉིད་འབའ་ཞིག་བསམ་པར་བྱ། །ཞེས་པ་འདིས་བསྟན་ལ། རྒྱུད་དེ་ནས་ཇི་ལྟར་
གསུངས་པ་ལྟར་སྒོམ་ཚུལ་ནི། རྒྱུད་སྡེ་སྤྱི་རྣམ་ལས། རང་ལྷར་བསྒོམས་པའི་ཐུགས་
ཁར་ཟླ་བའི་དཀྱིལ་འཁོར་གྱི་ནང་དུ་རང་འདྲའི་ལྷའི་སྐུ་ཕྲ་མོ་ཞིག་བསྒོམས་པའི་
ཐུགས་ཁར་གསལ་ཞིང་འབར་བ་མར་མེ་ལྟ་བུ་བསམ་ཞིང་། དེའི་ནང་དུ་སྔགས་ཀྱི་
སྒྲ་གྲག་པར་བསམ་མོ། །ཞེས་གསུངས་སོ། །འདིའི་སྒྲ་ལ་དམིགས་པའི་ཚུལ་ནི།
སྔར་བཟླས་བརྗོད་དང་བཅས་པའི་བསམ་གཏན་གྱི་སྐབས་སུ་ཡི་གེའི་སྒྲ་ལ་དམིགས་



སྐབས་ལྔ་པ། 15
པ་དང་མི་འདྲ་སྟེ། སྤྱི་རྣམ་ལས། འདི་ནི་བཟླས་བརྗོད་དང་བཅས་པའི་སྐབས་ཀྱི་
ཡི་གེའི་སྒྲ་ལ་དམིགས་པ་དང་མི་འདྲ་སྟེ། དེ་ཤུབ་བུ་དང་ཡིད་བཟླས་གང་ཡིན་རུང་
རང་གིས་བཟླས་པའི་སྒྲ་ལ་དམིགས་པ་ཡིན་ལ། འདི་ནི་རང་གིས་བཟླས་པ་མ་ཡིན་
པར་མེའི་ནང་དུ་སྔགས་ཀྱི་སྒྲ་གྲག་པ་ལ་ལོགས་ནས་ཉན་པ་ལྟ་བུར་དམིགས་པ་སྟེ།
མེ་གནས་ཀྱི་སྐབས་སུ་ཡང་འདི་དང་འདྲའོ། །འདི་ཡང་རྣམ་པ་སྔགས་ཀྱི་སྒྲའི་རྣམ་
པར་གྲག་པ་ལ་ངོ་བོ་རང་གི་སེམས་ཀྱི་ངོ་བོར་བསྒོམ་མོ།།
འདི་ལ་དང་པོ་ལྷའི་སྐུ་ལ་སོགས་པ་རིམ་གྱིས་གསལ་བཏབ་སྟེ། དེ་ནས་
ལྷའི་སྐུ་ལ་སོགས་པ་གཞན་རྣམས་ཡིད་ལ་མི་བྱེད་པར་སྒྲ་འབའ་ཞིག་ལ་སེམས་
འཛིན་པ་ཡིན་ལ། མེ་གནས་ཀྱི་ཚེ་མེ་དང་སྒྲ་གཉིས་ལ་སེམས་འཛིན་པ་ཡིན་ནོ།
།ཞེས་གང་གསུངས་པ་ལྟར་རོ། །བསམ་གཏན་འདི་བསྒོམ་པ་མཐར་ཕྱིན་པའི་ཚད་
ནི། ལུང་དེའི་འཕྲོ་ནས། མཐར་ཕྱིན་པའི་ཚད་ནི། དཔེར་ན་ལྷ་བསྒོམ་པ་མཐར་
ཕྱིན་པ་ན་ལྷ་གཙོ་འཁོར་ཐམས་ཅད་སྐུ་མདོག་ཕྱག་མཚན་སོགས་མ་འདྲེས་པར་
མིག་གིས་མངོན་སུམ་དུ་མཐོང་བ་ལས་ཀྱང་གསལ་བ་ཅིག་ཅར་དུ་འཆར་བ་ལྟར།
འདི་ཡང་མཐར་ཕྱིན་པ་ན་སྔགས་ཀྱི་ཡི་གེའི་སྒྲ་སྔ་ཕྱི་རིམ་ཅན་དུ་འཆར་བ་མ་ཡིན་
པར་རྣ་ལམ་དུ་མངོན་སུམ་དུ་ཐོས་པ་བས་ཀྱང་གསལ་བའི་རྣམ་པ་ཅིག་ཅར་དུ་ཡིད་
ངོར་འཆར་བའོ། །ཞེས་གང་གསུངས་པ་ལྟར་རོ།།
དེ་ལྟར་ལྷ་དྲུག་བསྒོམ་པ་ནས་སྒྲ་གནས་ཀྱི་བསམ་གཏན་བསྒོམ་པ་འདིའི་བར་
ནི་མཚན་མ་དང་བཅས་པའི་རྣལ་འབྱོར་ཡིན་ལ། སྒྲ་གནས་ཀྱི་བསམ་གཏན་འདིའི་
སྐབས་སུ་བདེ་དྲོད་དང་བཅས་པའི་ཞི་གནས་ཁྱད་པར་ཅན་ངེས་པར་གྲུབ་དགོས་ལ།
དེ་ནས་ཏིང་ངེ་འཛིན་དེ་ཙམ་གྱིས་ཆོག་པར་མི་འཛིན་པར་ཞི་ལྷག་ཟུང་འབྲེལ་གྱི་ཏིང་
ངེ་འཛིན་བསྒོམ་པ་ལ་འཇུག་དགོས་པས། དེའི་ཚུལ་ཡང་བསམ་གཏན་ཕྱི་མ་ལས།



16 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ལྟོས་བཅས་ཡན་ལག་གྱུར་པར་སྣང་། སྒྲ་ཞེས་བྱ་དང་ཡིད་ཀྱིས་དང་། །ཚིག་རྣམས་
དག་པར་རིག་སྔགས་དབང་། །ཡན་ལག་སྤང་པ་རྒྱལ་བས་མཁྱེན། །ཞེས་གསུངས་ཏེ།
དེ་ཡང་ཐོག་མར་ལྷ་དྲུག་བསྒོམས་ནས་ལྷའི་ང་རྒྱལ་དང་གསལ་སྣང་བརྟན་པར་བྱེད།
དེ་ནས་ཤུབ་བུ་དང་ཡིད་བཟླས་ལ་བསླབ། དེ་མཐར་ཕྱིན་ནས་མེ་གནས་ཀྱི་བསམ་
གཏན་ལ་བསླབ། དེ་མཐར་ཕྱིན་ནས་སྒྲ་གནས་ཀྱི་བསམ་གཏན་ལ་བསླབ། སྒྲ་གནས་
ཀྱི་བསམ་གཏན་འདིའི་སྐབས་སུ་ལུས་སེམས་ཤིན་སྦྱངས་ཀྱི་བདེ་བ་དང་བཅས་པའི་
ཏིང་ངེ་འཛིན་ཁྱད་པར་ཅན་སྐྱེ་བར་གསུངས་སོ།།
དེ་ཡང་རྒྱུད་སྡེ་གོང་མ་གཉིས་སུ་ནི་རགས་པ་དང་ཕྲ་བའི་ལྷའི་རྣལ་
འབྱོར་གཉིས་མཐར་ཕྱིན་པ་ན་ཞི་གནས་མཚན་ཉིད་ཚང་བ་འགྲུབ་པ་ཡིན་ལ།
བྱ་སྤྱོད་གཉིས་སུ་ནི་རྒྱུད་སྡེ་གོང་མའི་ཕྲ་རགས་ཀྱི་རྣལ་འབྱོར་གྱི་དོད་ལྷ་དྲུག་
བསྒོམ་པ་དང་། མེ་གནས་དང་སྒྲ་གནས་ཀྱི་བསམ་གཏན་བསྒོམ་པ་ཡིན་པས་འདིའི་
སྐབས་སུ་ཞི་གནས་ཕུལ་ཕྱིན་ངེས་པར་གྲུབ་དགོས་ཏེ། དེ་མ་གྲུབ་བར་དུ་མཚན་
བཅས་ཀྱི་རྣལ་འབྱོར་མཐར་ཕྱིན་པར་མི་འགྱུར་ལ། དེ་མཐར་མ་ཕྱིན་པར་མཚན་
མེད་ཀྱི་རྣལ་འབྱོར་ལ་འཇུག་མི་ནུས་ཏེ། ཞི་གནས་སྔོན་དུ་མ་སོང་བར་ཞི་ལྷག་
ཟུང་འབྲེལ་གྱི་ཏིང་ངེ་འཛིན་བསྒོམ་པར་མི་ནུས་པའི་ཕྱིར་རོ།།
དེ་ཡང་ཞིབ་ཏུ་དཔྱད་ན་ཐོག་མར་ལྷ་དྲུག་གི་སྒོ་ནས་ལྷའི་སྐུ་ལ་གསལ་སྣང་
བརྟན་པོ་རྙེད་པ་ན། ལྷའི་སྐུ་ལ་དམིགས་པའི་ཏིང་ངེ་འཛིན་བསྒྲུབ་ལུགས་བྱམས་ཆོས་
དང་། ས་སྡེ་ནས་འབྱུང་བ་ལྟར་ཏིང་ངེ་འཛིན་གྱི་གེགས་ཉེས་པ་ལྔ་སྤོང་ཚུལ་དང་།
གཉེན་པོ་འདུ་བྱེད་བརྒྱད་བསྟེན་ཚུལ། སེམས་གནས་པའི་ཐབས་དགུ། སྟོབས་དྲུག་
དང་། ཡིད་བྱེད་བཞིའི་ཚུལ་རྣམས་ལེགས་པར་ངེས་པར་བྱས་ནས་མན་ངག་དང་ལྡན་
པར་རྒྱུན་བསྐྱངས་ན་ལྷའི་སྐུ་ལ་དམིགས་པའི་ཏིང་ངེ་འཛིན་ལུས་སེམས་ཤིན་སྦྱངས་ .



སྐབས་ལྔ་པ། 17
ཀྱི་བདེ་བས་བརྒྱན་པ་འགྲུབ་པར་འགྱུར་ལ། དེ་གྲུབ་པ་ན་ཞི་གནས་གྲུབ་པ་ཡིན་པས།
མེ་གནས་དང་སྒྲ་གནས་ཀྱི་བསམ་གཏན་མ་བསྒོམ་པའི་གོང་དུ་ཡང་ལྷའི་སྐུ་ལ་
དམིགས་པའི་ཞི་གནས་གྲུབ་པ་འོང་ངམ་སྙམ་ཞིང་དེ་ལྟར་ལྷའི་སྐུ་ལ་དམིགས་
པའི་ཏིང་ངེ་འཛིན་བརྟན་པོ་རྙེད་ནས། ལྷའི་གསུང་སྔགས་ལ་དམིགས་པའི་ཏིང་
ངེ་འཛིན་ལ་འཇུག་སྟེ། དེ་ཡང་རགས་རིམ་ནས་ཐོག་མར་ཡི་གེའི་གཟུགས་ལ་
དམིགས་པའི་བཟླས་བརྗོད། དེ་ནས་ཡི་གེའི་སྒྲ་ལ་དམིགས་པའི་བཟླས་བརྗོད།
དེ་ལ་ཡང་ཐོག་མར་ཤུབ་བུའི་བཟླས་པ་དང་། དེ་ནས་ཡིད་བཟླས་ལ་འཇུག
དེ་ནས་དེ་ལས་ཀྱང་ཕྲ་བ་མེ་གནས་ཀྱི་བསམ་གཏན་ལ་འཇུག དེ་ནས་དེ་ལས་ཀྱང་
ཕྲ་བ་སྒྲ་གནས་ཀྱི་བསམ་གཏན་ལ་འཇུག་སྟེ་འདི་དག་སྔ་མ་སྔ་མ་ལས་ཕྱི་མ་ཕྱི་མ་
ཏིང་ངེ་འཛིན་གྱི་མཐུ་གོང་འཕེལ་དུ་འགྱུར་ཏེ། འདིའི་སྐབས་སུ་རླུང་སྦྱོར་དང་།
མེ་དམིགས་བསྒོམ་པའི་མཐུས་བདེ་དྲོད་ཁྱད་པར་ཅན་སྐྱེ་ཞིང་། དེ་ལ་བརྟེན་པའི་བདེ་
གསལ་མི་རྟོག་པའི་ཏིང་ངེ་འཛིན་ལུས་སེམས་ཤིན་སྦྱངས་དང་བཅས་པ་ཆེས་ཕུལ་དུ་
བྱུང་བ་ཞིག་འགྲུབ་ཅིང་། དེ་ནས་མཚན་མེད་ཀྱི་རྣལ་འབྱོར་ལ་འཇུག་པ་ཡིན་ནམ་
སྙམ་སྟེ། རྡོ་རྗེ་འཆང་ཆེན་པོའི་ལམ་གྱི་རིམ་པ་ལས། རྒྱུད་སྡེ་བཞི་གའི་སྐབས་སུ་
ཐོག་མར་ཞི་གནས་མཚན་ཉིད་པ་འགྲུབ་པའི་དུས་ན་ནི་ཕ་ཆེར་ལྷའི་རྣལ་འབྱོར་ལ་
འཁྲིད་པའི་དུས་ཡིན་པས་ཞི་གནས་མཚན་ཉིད་པ་དང་རྗེས་མཐུན་པ་མ་ཕྱེད་ཅིང་།
ཞི་གནས་མཚན་ཉིད་པ་གྲུབ་པའི་དུས་ཚིགས་གཞུང་ཆེ་བ་རྣམས་ནས་འབྱུང་བ་བཞིན་
ཞིབ་པར་མ་ཕྱེད་ན། ཐོག་མར་ལྷའི་རྣལ་འབྱོར་ལ་འཁྲིད་པའི་སྐབས་སུ་ཇི་ཙམ་ཞིག་
ཏུ་བཀྲི་དགོས་པའི་ས་མཚམས་ཤེས་པ་མ་ཡིན་ནོ།།
དེ་ལྟར་སྐུ་ལ་དམིགས་པའི་ཏིང་ངེ་འཛིན་བརྟན་པ་ན་དེ་བཏང་ནས་གསུང་
སྔགས་ལ་དམིགས་པའི་ཏིང་ངེ་འཛིན་ལ་སློབ་བོ། །གཏོང་བ་ནི་སྐུ་ལ་སེམས་



18 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
བཟུང་ཡིན་སློབ་པ་དེ་བཞག་ནས་དམིགས་པ་གཞན་ལ་སེམས་འཛིན་པ་ལ་བྱེད་ཀྱི།
དེ་ཕྱིན་ཆད་ནས་ལྷའི་གསལ་སྣང་འཆར་བ་འགོག་པ་མིན་ཏེ། བཟླས་བརྗོད་
གསུམ་དང་མེ་གནས་དང་སྒྲ་གནས་ཀྱི་སྐབས་སུ་ཡང་ལྷ་ལ་དམིགས་པར་མང་
དུ་གསུངས་པའི་ཕྱིར་རོ། །སྔགས་ལ་དམིགས་པ་ལ་གསུམ་ལས་རགས་པ་ལ་
དམིགས་པ་ནི་ཡི་གེའི་གཟུགས་སམ་སྒྲ་ལ་དམིགས་ནས་ཤུབ་བུའི་བཟླས་པ་
བྱེད་པ་སྟེ་ཡིག་འབྲུ་ཟླ་བ་ལ་བཀོད་པའི་རྣམ་པ་དང་། གདངས་ཀྱི་རྣམ་པ་ལས་
སེམས་གཞན་དུ་མི་འཕྲོ་བར་བཟུང་ཡིན་རང་གིས་ཐོས་ཙམ་དུ་ཟློ་བ་ལ་སློབ་པའོ།
།དེ་ལྟ་བུའི་ངག་ཏུ་སྔགས་བཟླས་པ་དང་སེམས་སྐབས་ཀྱི་དམིགས་པ་གང་ཡིན་
དེ་ལས་གཞན་དུ་མི་འཕྲོ་བར་ཟློ་བའི་རྣལ་འབྱོར་བརྟན་པ་ན་དེ་ལྟར་སློབ་པ་དེ་
བཞག་ནས་ཕྲ་བ་ལ་སློབ་སྟེ་ངག་ཏུ་སྔགས་མི་འདོན་པར་ཡིད་ཁོ་ནས་ཟློ་བ་དང༌།
སེམས་ཡིག་འབྲུའི་གཟུགས་སམ་གདངས་ཀྱི་རྣམ་པ་གང་རུང་ལ་བཟུང་བ་གཞན་
དུ་མི་འཕྲོ་བ་གཉིས་བརྟན་པོར་སོང་སོང་གི་བར་དུ་བསླབ་བོ། །དེ་བརྟན་པ་ན་དེ་
ཡང་བཞག་ནས་རབ་ཏུ་ཕྲ་བ་སྒྲའི་རང་བཞིན་གྱི་བསམ་གཏན་གཉིས་ལ་བསླབ་སྟེ།
རང་གི་སེམས་བདག་གི་དེ་ཁོ་ན་ཉིད་རྟོགས་པ་དེ་ཉིད་གཟུང་ཆ་སྔགས་ཀྱི་སྒྲ་དང་མེ་
འབར་བའི་རྣམ་པར་སྣང་བ་ལ་སེམས་གཟུང་ངོ༌།།
དེའི་རྟགས་སྔར་བཤད་པ་རྙེད་རྙེ ད་དུ་བསྐྱངས་པས་བརྟན་པ་ན་དེ་ཡང་
བཞག་ནས་རང་གི་སེམས་གཟུང་ཆ་སྔགས་ཀྱི་གདངས་ཀྱི་རྣམ་པ་ཅན་དུ་ལྷང་
ལྷང་སྣང་བ་དང༌། འཛིན་ཆ་གཞན་དུ་མི་འཕྲོ་བར་སྔགས་ཀྱི་སྒྲའི་འཕྲེང་བ་
དེ་ཉིད་ལ་གནས་པ་གཉིས་དབྱེར་མེད་དུ་སྦྱོར་བའི་རྣལ་འབྱོར་ལ་བསླབ་སྟེ།
འདི་བརྟན་པ་ཉིད་སྒྲ་གནས་རྣལ་འབྱོར་སྟེར་བའི་དོན་ཡིན་ནོ། །དེ་གཉིས་དཔེར་
ན་རང་གི་སེམས་དམིགས་པ་ལ་རྩེ་གཅིག་ཏུ་གནས་པའི་ཚེ་ན་གཟུང་ཆ་ལྷའི་ཞལ་



སྐབས་ལྔ་པ། 19
，
ཕྱག་ལ་སོགས་པའི་རྣམ་པ་དུས་གཅིག་ཏུ་གསལ་བ་བཞིན་དུ་ཡི་གེའི་འཕྲེང་བའི་
ཆ་སྔ་མའི་རྣམ་པ་ཤར་བ་རྣམས་ཕྱི་མའི་རྣམ་པ་ཤར་བའི་ཚེ་ཡང་ལམ་མེ་སྣང་བའི་
སེམས་བརྟན་པའོ། །ཞེས་དང་། དེ་ལྟར་ལྷ་སྐུ་ནས་སྒྲ་གནས་ཀྱི་བར་དུ་སེམས་
བཟུང་བ་ལ་སྲོག་རྩོལ་བཀག་པའི་རླུང་སྦྱོར་དང་། མེ་ལ་དམིགས་པ་དང་། ལྷ་སྐུ་ལ་
སོགས་པའི་དམིགས་པ་ཕྲ་རགས་མང་པོ་ལ་སེམས་རྩེ་གཅིག་ཏུ་བཟུང་བའི་མཐུས།
དཔུང་བཟང་ནས་བཤད་པ་ལྟར་གྱི་གནས་ཆ་ཤིན་ཏུ་བརྟན་པ་དང་། ལུས་སེམས་
ལ་དགའ་བདེ་ཁྱད་པར་ཅན་དང་ལུས་སེམས་ལས་སུ་རུང་བའི་ཤིན་སྦྱངས་སྐྱེ་ཞིང་
ཁྱད་པར་དུ་རླུང་སྦྱོར་དང་མེ་དམིགས་རིང་དུ་བསྒོམས་པའི་མཐུས་བདེ་དྲོད་དང་།
དེ་ལ་བརྟེན་པའི་བདེ་གསལ་མི་རྟོག་པའི་ཏིང་ངེ་འཛིན་མཐུ་ལྡན་སྐྱེ་མོད་ཀྱང་དེ་
དག་ལ་རྫོགས་རིམ་ཡང་མི་ཟེར་ལ་སྲིད་པའི་རྩ་བ་བདག་འཛིན་གཅོད་པའི་ལམ་
ཡང་ད་དུང་མ་རྙེད་པས་སྒྲ་གནས་ཀྱང་བཏང་ནས་སྒྲ་མཐར་ཐར་པ་སྟེར་བའི་བསམ་
གཏན་སྟོང་པ་ཉིད་བསྒོམ་པར་བྱའོ། །ཞེས་གསུངས་སོ།།
ཚུལ་འདི་དག་ནི་ཤིན་ཏུ་ཕྲ་ཞིང་རྟོགས་པར་དཀའ་བས་འདིར་རང་གི་གོ་ཚོད་
ཙམ་ཞིག་བྲིས་པ་ཡིན་གྱིས། ཤིན་ཏུ་གཏིང་དཔག་དཀའ་བའི་ཟབ་མོའི་གནས་འདི་
དག་ལ་བློ་ཆུང་བདག་འདྲ་བས་མཐའ་གཅིག་ཏུ་འདི་ལྟར་རོ་ཞེས་ཐག་བཅད་མི་ནུས་
པས་ཕྲ་ཞིང་མཛངས་པའི་བློ་གྲོས་ཅན་རྣམས་ཀྱིས་ཞིབ་ཏུ་དཔྱད་པར་བྱའོ།།
༩
སྒྲ་མཐར་ཐར་པ་སྟེར་བའི་བསམ་གཏན་བསྒོམ་ཚུལ།
༈ སྒྲ་མཐར་ཐར་པ་སྟེར་བའི་བསམ་གཏན་བསྒོམ་ཚུལ་ནི་ཞི་ལྷག་ཟུང་འབྲེལ་གྱི་ཏིང་
ངེ་འཛིན་སྒོམ་པ་ཡིན་པས་འདི་ནི་ཤིན་ཏུ་གལ་ཆེ་སྟེ། མདོ་སྡེ་དགོངས་འགྲེལ་ལས་



20 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
，
ཐེག་པ་གསུམ་གྱི་ཡོན་ཏན་ཐམས་ཅད་ཞི་ལྷག་གི་འབྲས་བུར་གསུངས་པས་ཐེག་པ་
གསུམ་གའི་ལམ་གྱི་སྲོག་ཡིན་ནོ། །དེ་ཡང་ཞི་ལྷག་ཟུང་འབྲེལ་གྱི་ཏིང་ངེ་འཛིན་འདི་
རྒྱུད་ལ་མ་སྐྱེས་པར་ཐེག་པ་གསུམ་གང་གི་ཡང་འཕགས་ལམ་ཐོབ་པའི་གནས་མེད་
ཅིང་། འཕགས་ལམ་ཐོབ་ནས་ས་ལམ་བགྲོད་པ་ཐམས་ཅད་ཀྱང་ཏིང་ངེ་འཛིན་འདི་
ལ་བརྟེན་ནས་བགྲོད་དགོས་པས་ཕར་ཕྱིན་ཐེག་པ་དང་། གསང་སྔགས་རྒྱུད་སྡེ་བཞི་
གང་གི་སྒོ་ནས་ལམ་བགྲོད་ཀྱང་ཏིང་ངེ་འཛིན་འདི་ངེས་པར་བསྒྲུབ་དགོས་སོ།།
དེ་ཡང་ཟབ་མོ་སྟོང་པ་ཉིད་ལ་དམིགས་པའི་ཏིང་ངེ་འཛིན་ཐོབ་པ་ཙམ་གྱིས་མི་
ཆོག་གི ཞི་གནས་སྔོན་དུ་བཏང་ནས་སོ་སོར་རྟོག་པའི་ཤེས་རབ་ཀྱིས་ཟབ་མོ་སྟོང་
པ་ཉིད་ལ་དཔྱད་པ་ལས་བྱུང་བའི་ཏིང་ངེ་འཛིན་ཞིག་དགོས་ལ། དེ་ཡང་དཔྱད་པ་
སྔོན་དུ་སོང་བ་ཙམ་གྱིས་ཆོག་པ་མ་ཡིན་གྱི། དཔྱད་པ་རང་སྟོབས་ཀྱིས་ཤིན་སྦྱངས་
འདྲེན་ཐུབ་པ་ཞིག་དགོས་ལ། དེ་འོང་བ་ལ་ནི་ཞི་ལྷག་སྒྲུབ་ཚུལ་གྱི་མན་ངག་ལ་
ཤིན་ཏུ་མཁས་པ་ཞིག་དགོས་ཏེ། ཞི་གནས་རྐྱང་པ་ཇི་ཙམ་གོམས་ཀྱང་ལྷག་མཐོང་
འགྲུབ་མི་སྲིད་ལ། སོ་སོར་རྟོག་པའི་ཤེས་རབ་ཀྱིས་དཔྱད་པ་གཅིག་པུ་བྱས་ཀྱང་།
དེས་གནས་ཆ་འདྲེན་མི་ཐུབ་པས་ལྷག་མཐོང་འགྲུབ་པ་མི་སྲིད་དོ། །དེའི་ཕྱིར་ཞི་
ལྷག་གཉིས་ཆ་སྙོམས་ནས་སྒྲུབ་ཚུལ་ལ་མཁས་དགོས་ལ། དེ་ནི་རྒྱུད་བསམ་གཏན་
ཕྱི་མ་ལས་མི་གཡོ་གསལ་བ་ཞེས་ཁྱད་པར་གཉིས་ལྡན་ཞིག་དགོས་པར་གསུངས་ལ།
དེ་ཡང་། ཞི་གནས་ཀྱི་སྟོབས་ཀྱིས་མི་གཡོ་བར་བྱེད་པ་དང་། ལྷག་མཐོང་སོ་སོར་
རྟོག་པའི་ཤེས་རབ་ཀྱིས་གནས་ལུགས་ལ་ངེས་ཤེས་འདྲེན་པ་གཉིས་ཚོགས་ཤིག་
བསྐྱངས་པ་ལས་ཞི་ལྷག་ཟུང་འབྲེལ་གྱི་ཏིང་ངེ་འཛིན་ཁྱད་པར་ཅན་འགྲུབ་ཅེས་པ་སྟེ།
འདི་ནི་བྱམས་ཆོས་དང་། ས་སྡེ་དང་། དབུ་མ་སྒོམ་རིམ་སོགས་ལས་བཤད་པ་དང་
མཐུན་ནོ། །ཞིབ་པར་ནི་བྱང་ཆུབ་ལམ་རིམ་ཆེན་མོ་ལས་ཤེས་པར་བྱའོ།།



སྐབས་ལྔ་པ། 21
，
{་ཐར་པ་
ལྷ་དྲུག་བསྒོམ་པ་ནས་སྒྲ་མཐར་ཐར་པ་
པ་སྟེ ར་བའི་བསམ་གཏན་བསྒོམ་
པ་འདིའི་བར་གྱི་གནད་མདོར་བསྡུས་ཏེ་རྒྱུད་སྡེ་སྤྱི་རྣམ་ལས་འབྱུང་བ་ནི།
དེ་ཉིད་ལས། བྱ་སྤྱོད་ལ་སྐུ་ཕྱག་རྒྱ་ཆེན་པོ་བསྒོམ་པ། གསུང་སྔགས་བསྒོམ་
པ། ཐུགས་དེ་ཁོ་ན་ཉིད་བསྒོམ་པ་གསུམ་ལས། དང་པོ་ནི་ལྷ་དྲུག་བསྒོམ་པའོ།
།གཉིས་པ་ནི་བཟླས་པ་དང་བཅས་པའི་བསམ་གཏན་གྱི་སྐབས་ཀྱི་སྔགས་ཀྱི་ཡི་
གེའི་སྒྲ་ལ་དམིགས་པ་དང་། ཡི་གེའི་གཟུགས་ལ་དམིགས་པ་རྣམས་ཀྱང་ཡིན་
མོད་ཀྱི། དངོས་གཞི་ནི་མེ་དང་སྒྲ་ལ་དམིགས་པའི་བསམ་གཏན་གཉིས་ཀྱི་སྐབས་
ཀྱི་སྔགས་ཀྱི་སྒྲ་ལ་དམིགས་པའོ། །གསུམ་པ་ནི་ཐུགས་དེ་ཉིད་ལ་དམིགས་པ་དང་།
མཚན་མ་མེད་པའི་རྣལ་འབྱོར་དང་། སྒྲ་གནས་ཀྱི་བསམ་གཏན་གྱི་མཐའ་སྟེ་
རྗེས་སུ་ཆོས་སྐུའི་རིགས་འདྲའི་རྒྱུ་སྟོང་ཉིད་བསྒོམས་པས་ཆོས་སྐུའི་ཐར
སྟེར་བས་སྒྲ་མཐར་ཐར་པ་སྟེར་བའི་བསམ་གཏན་ཏེ་དེ་གསུམ་དོན་གཅིག་གོ།
དེ་ལ་མཚན་མ་དང་བཅས་པའི་བསམ་གཏན་མཐར་ཕྱིན་ཀྱང་དེ་དག་ལ་འཁོར་བའི་
རྩ་བ་གཅོད་པའི་དངོས་གཉེན་མེད་པས། འཁོར་བའི་རྩ་བ་གཅོད་པ་ལ་མཚན་མ་
མེད་པའི་རྣལ་འབྱོར་དགོས་སོ།།
དེ ་བསྒོམ་པ་ལ་ལྷའི་སྐུ་ལ་སོགས་པ་ཀུན་རྫོབ་པའི་རྣམ་པ་གང་ཡང་མི་
བསྒོམ་པར་སྟོང་ཉིད་ཀྱི་དཔྱད་སྒོམ་དང་འཇོག་སྒོམ་ལ་མཁས་པར་བྱས་ནས་མན་
ངག་བཞིན་དུ་བསྒོམ་མོ། །དེ་བསྒོམས་པའི་རང་སྟོབས་ཀྱིས་ལུས་སེམས་ཤིན་
སྦྱངས་དངོས་སུ་འདྲེན་ཐུབ་པ་ན་ལྷག་མཐོང་མཚན་ཉིད་ཚང་བ་གྲུབ་པ་ཡིན་ནོ།
།ཞེས་གང་གསུངས་པ་ལྟར་རོ། །དེ་ལྟར་བསྒོམས་པས་མཚན་བཅས་དང་།
མཚན་མེད་ཀྱི་རྣལ་འབྱོར་རྫོགས་པར་གྲུབ་པ་ན། དེ་ནས་དངོས་གྲུབ་བསྒྲུབ་པའི
རྣལ་འབྱོར་ལ་འཇུག་པར་བྱའོ།།



22 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
༡0
，
དེ་ལ་བརྟེན་ནས་དངོས་གྲུབ་བསྒྲུབ་པའི་ཚུལ།
༈ གསུམ་པ་དེ་ལ་བརྟེན་ནས་དངོས་གྲུབ་བསྒྲུབ་པའི་ཚུལ་ནི། བྱ་རྒྱུད་ཀྱི་གདུལ་བྱ་
དབང་པོ་རྟུལ་པོས་ནི་ཐུན་མོང་བའི་དངོས་གྲུབ་ཙམ་བསྒྲུབ་པར་བྱེད་ལ། གདུལ་བྱ་
དབང་པོ་རྣོན་པོས་ནི་མཆོག་གི་དངོས་གྲུབ་བསྒྲུབ་པར
པར་བྱེད་པས་དངོས་གྲུབ་དེ་གཉིས་
གང་བསྒྲུབ་ཀྱང་བཟླས་བརྗོད་ཡན་ལག་བཞིའི་རྣལ་འབྱོར་སྔོན་དུ་བཏང་དགོས་ལ།
དངོས་གྲུབ་ཕྲན་ཚེགས་བསྒྲུབ་པ་ལ་ནི་བསྙེན་པ་སྔོན་དུ་སོང་བ་དགོས་ཀྱི་མཚན་
བཅས་མཚན་མེད་ཀྱི་རྣལ་འབྱོར་ཐམས་ཅད་མཐར་ཕྱིན་པ་མི་དགོས་སོ། །མཆོག་
འགྲུབ་པའི་ཕྱིར་དངོས་གྲུབ་ཆེན་པོ་རྣམས་བསྒྲུབ་ན་ནི་མཚན་བཅས་མཚན་མེད་ཀྱི་
རྣལ་འབྱོར་གཉིས་ཀ་མཐར་ཕྱིན་པ་དགོས་སོ།།
དེས་ན་དབང་ཐོབ་ཅིང་དམ་ཚིག་དང་སྡོམ་པ་ཚུལ་བཞིན་དུ་བསྲུང་བ་གཞིར་
བཞག་ནས་བཟླས་བརྗོད་ཡན་ལག་བཞིའི་རྣལ་འབྱོར་གྲངས་བསྙེན་དང་བཅས་
པ་སྔོན་དུ་བཏང་། དེ་ནས་བཟླས་བརྗོད་ལ་མི་ལྟོས་པའི་བསམ་གཏན་གསུམ་
བསྒོམས་ནས་མཚན་བཅས་མཚན་མེད་ཀྱི་རྣལ་འབྱོར་རྣམས་མཐར་ཕྱིན་པར་
བྱས་ནས། སངས་རྒྱས་བྱང་སེམས་རྣམས་ཀྱིས་དངོས་སུ་བྱིན་གྱིས་རློབ་པ་དང་།
དེའི་མཐུ་ལས་གཟུངས་དང་སྤོབས་པ་དང་། ཤེས་རབ་ཕུལ་ཕྱིན་རྣམས་སྒྲུབ་ཅིང་།
ལྷག་པར་བསྐལ་ཆེན་མང་པོར་གནས་ནུས་པའི་ཚེའི་རིག་འཛིན་བསྒྲུབས་ཏེ་ཟབ་
གསལ་གཉིས་མེད་ཀྱི་རྣལ་འབྱོར་གོམས་པ་གོང་ནས་གོང་དུ་སྤེལ་ཏེ། དེ་ལ་བརྟེན་
ནས་ཚོགས་གཉིས་རྫོགས་པར་བྱས་ཏེ་སངས་རྒྱས་ཐོབ་པར་བྱེད་པ་ནི་ལམ་འདིའི་
གདུལ་བྱས་མཆོག་གི་དངོས་གྲུབ་བསྒྲུབ་པའི་ཚུལ་ཡིན་ནོ།།



བ ' - མཚམ5%ཛཙ98jsདྷ་
སྐབས་ལྔ་པ། 23
，
དེའི་ཡན་ལག་ཏུ་ནད་གདོན་ཞི་བ་དང་། ལོངས་སྤྱོད་འཕེལ་བ་དང་།
རིག་འཛིན་དང་མངོན་ཤེས་ལ་སོགས་པའི་དངོས་གྲུབ་སྒྲུབ་ཚུལ་མཐའ་ཡས་པ་
ཞིག་གསུངས་པ་རྣམས་ཀྱང་ཤེས་པར་བྱའོ། །མདོར་ན་རིགས་གསུམ་གྱི་སྒོ་ནས་
དངོས་གྲུབ་རབ་འབྲིང་ཐ་གསུམ་བསྒྲུབ་ལུགས་དང༌། དེ་ལ་ཡང་ངོ་བོའི་སྒོ་ནས་
རབ་འབྲིང་ཐ་གསུམ་དང་། རྟགས་ཀྱི་སྒོ་ནས་རབ་འབྲིང་ཐ་གསུམ་དང་། གཞིའི་སྒོ་
ནས་རབ་འབྲིང་ཐ་གསུམ་དང་། གསུང་བ་པོའི་སྒོ་ནས་རབ་འབྲིང་ཐ་གསུམ་དང་།
དེ་དག་བསྒྲུབ་པའི་ཚེ་དུས་ཀྱི་ཁྱད་པར། ཡར་ངོ་མར་ངོ་གང་ལ་བྱ་བའི་ཁྱད་པར།
ཉིན་མཚན་གྱི་ཆ་གང་ལ་བསྒྲུབ་པའི་ཁྱད་པར། གནས་གང་དུ་དངོས་གྲུབ་གང་
བསྒྲུབ་ལུགས། སྟན་ཇི་ལྟ་བུ་ལ་འདུག་ལུགས་ཇི་ལྟར་བྱ་བ། དངོས་གྲུབ་འགྲུབ་མི་
འགྲུབ་ཀྱི་བརྟག་པ་བྱ་ཚུལ། སྒྲུབ་པ་དངོས་གཞི་ལ་སྦྱིན་སྲེག་གི་སྒོ་ནས་བསྒྲུབ་པ།
རྫས་ཀྱི་ཁྱད་པར་ལ་བརྟེན་ནས་བསྒྲུབ་པ། སྔ་ གས་ཀྱི་བཟླས་སྒོམ་ཙམ་གྱིས་བསྒྲུབ་པ།
བསམ་གཏན་ཙམ་གྱིས་བ་
བསྒྲུབ་པ། དེ་དག་གི་ཚེ་ སྨྱུང་གནས་ཇི་ལྟར་བྱ་བའི་ཚུལ།
བཟླས་བརྗོད་གནད་དུ་སོང་བའི་ཕྱི་ནང་གི་རྟགས་ཇི་ལྟར་འབྱུང་ལུགས་སོགས་
མཐའ་དག་པར་ནི་རྒྱུད་དགོངས་འགྲེལ་དང་བཅས་པ་དང་། རྡོ་རྗེ་འཆང་ཆེན་པོའི་
ལམ་གྱི་རིམ་པ་ཞིབ་ཏུ་བལྟས་ནས་ཤེས་པར་བྱའོ།།
དེ་ལྟར་ཐུགས་རྗེ་ཆེན་པོའི་རྣལ་འབྱོར་ལ་བརྟེན་ནས་ལམ་བགྲོད་པར་བྱེད་པ་ལ་
ལམ་གྱི་རིམ་པའི་གནད་དེ་དག་ཤེས་དགོས་ཀྱི། དེ་ལྟ་མིན་པར་སྨྱུང་གནས་ཀྱི་ཆོག་
སྒྲིགས་འདོན་ཤེས་པ་ཙམ་གྱིས་ལྷའི་རྣལ་འབྱོར་དང་། བྱ་རྒྱུད་ཀྱི་ལམ་ཤེས་པར་རློམ་
པ་ནི་མཁས་པ་རྣམས་ཐུགས་ཁྲེལ་བའི་གནས་ཏེ། རྗེ་ཐམས་ཅད་མཁྱེན་པའི་ཞལ་ནས།
སྨྱུང་བར་གནས་དང་ཁྲུས་ཀྱི་ཆོ་ག་སོགས། །སྒོམ་བཟླས་ཕྱོགས་རེ་ཤེས་པས་བྱ་སྤྱོད་
ཀྱི། །རྒྱུད་དོན་ཤེས་པར་སྨྲ་ན་བཞད་གད་གཞི། །དེ་ཕྱིར་རྒྱུད་དོན་ལམ་དུ་བསྒྲིག་



༧. ༤. ༧ མཁཙམ་མི་མཛཙ8, ༣, ཆང་
24 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
，
པ་གཅེས། །ཞེས་གང་གསུངས་པ་ལྟར་རོ། །སྨྲས་པ། ལྷག་བསམ་སེམས་བསྐྱེད་
བཟང་པོའི་གྲུ་ཆེན་ལ། །བརྟེན་ནས་རྒྱུད་སྡེ་རྒྱ་མཚོའི་འཇིང་(འཛིང་)བརྒལ་ཏེ།
།སྐུ་གསུམ་ནོར་བུས་རང་གཞན་མ་ལུས་པའི། །དབུལ་བའི་སྡུག་བསྔལ་སེལ་
རྣམས་ཕྱག་གི་ཡུལ། །རྣམ་དག་དབང་ཐོབ་དམ་ཚིག་སྡོམ་ལ་གནས། །ཟབ་གསལ་
གཉིས་མེད་ལྷ་ཡི་རྣལ་འབྱོར་གྱིས། །ཚེ་གཅིག་སངས་རྒྱས་སྒྲུབ་ལ་བརྩོན་བྱེད་པ།
།དེ་ལ་གསང་སྔགས་པ་ཞེས་རྒྱལ་བས་བསྔགས། །ཐབས་ཤེས་གཉིས་མེད་སེར་ལ་ཁ་
འཆང་ཞིང་། །ཡིན་ལུགས་རྟོགས་པའི་མེ་ཐབ་ཟླུམ་པོའི་ནང་། །ཉེས་པའི་བུད་ཤིང་
མ་ལུས་སྲེག་བྱེད་པ། །དེ་ལ་དྲང་སྲོང་སྦྱིན་སྲེག་མཁན་ཞེས་གྲགས། །མི་མེད་དབེན་
པའི་རི་ཁྲོད་ཉམས་དགའ་བར། །ཚེ་འདིའི་གཡེང་བ་མཐའ་དག་རྒྱང་བསྲིངས་ཏེ།
།མཚན་བཅས་མཚན་མེད་རྣལ་འབྱོར་རྩེ་གཅིག་ཏུ། །སྒོམ་པ་དེ་ལ་རིག་སྔགས་འཆང་
ཞེས་གྲགས། །གསང་ཆེན་ཐབས་ཀྱི་ཐེག་པའི་འཕྲུལ་འདེགས་ལ། །བརྟེན་ནས་སྐུ་
གསུམ་གཞལ་མེད་ཁང་ཆེན་དུ། །མྱུར་བ་
བར་བགྲོད་ནས་ཆོ་འཕྲུལ་རྣམ་གསུམ་གྱིས།
།འགྲོ་ཀུན་སྲིད་པའི་མཚོ་ལས་སྒྲོལ་བར་ཤོག །ཐུགས་རྗེ་ཆེན་པོའི་སྒྲུབ་ཐབས་ཀྱི་དོན་
རྣམ་པར་བཤད་པ་བྱ་བའི་རྒྱུད་ཀྱི་དོན་གསལ་མཁས་པའི་དགའ་སྟོན་ཞེས་བྱ་བ་ལས།
བྱ་རྒྱུད་ཀྱི་ལམ་གྱི་རིམ་པ་སྤྱིར་བསྟན་པའི་སྐབས་ཏེ་ལྔ་པའོ།། །།
ས&uཐ： . .



༧. ༤. ༧ མཁཙམ་མི་མཛཙ8, ༣, ཆང་
སྐབས་དྲུག་པ།
，
ܒ
སྒྲུབ་ཐབས་དངོས་གཞི་སྨྱུང་བར་གནས་པའི་ཆོ་ག་དང་བཅས་པ་
བཤད་པ།
༄༅། །རྗེ་བཙུན་བླ་མ་དམ་པ་ཐུགས་རྗེ་ཅན་རྣམས་ཀྱི་ཞབས་ལ་གུས་པས་ཕྱག་
འཚལ་ལོ། །གཉིས་པ་སྒྲུབ་ཐབས་དངོས་གཞི་སྨྱུང་བར་གནས་པའི་ཆོ་ག་དང་བཅས་
པ་བཤད་པ་ལ་གཉིས། ཐུན་གྱི་ངོ་བོ་ལ་ཇི་ལྟར་བྱ་བ་དང་། ཐུན་མཚམས་སུ་ཇི་ལྟར་
བྱ་བའི་ཚུལ་ལོ།།
དང་པོ་ལ་གསུམ། སྦྱོར་བ་དང་། དངོས་གཞི་དང་། མཇུག་ཏུ་ཇི་ལྟར་བྱ་བའོ།
།དང་པོ་གྲུབ་མཆོག་དཔལ་མོ་ལུགས་ཀྱི་ཐུགས་རྗེ་ཆེན་པོའི་སྒྲུབ་ཐབས་སྨྱུང་བར་
གནས་པའི་ཆོ་ག་དང་འབྲེལ་བར་འདི་ཉམས་སུ་ལེན་པའི་སྦྱོར་བ་ལ་འཇུག་པ་ལ་ཐོག་
མར་བཅའ་གཞི་བཤམ་ཚུལ་ནི། གོང་དུ་བརྗོད་ཟིན་པ་ལྟར་ཐུགས་རྗེ་ཆེན་པོའི་དཀྱིལ་
འཁོར་དུ་དབང་བསྐུར་བ་ཐོབ་ཅིང་། དམ་ཚིག་དང་སྡོམ་པ་ཚུལ་བཞིན་དུ་བསྲུང་བ།
ཐུགས་རྗེ་ཆེན་པོ་འདིའི་རྗེས་སུ་གནང་བ་དང་། སྒྲུབ བ་ཐབས་ཀྱི་ལུང་བཅས་ཚང་བར་
ཐོབ་པ་ཡིན་ན་རབ་དང་། དེ་མིན་རྒྱུད་སྡེ་གོང་མ་གསུམ་གྱི་དབང་ངམ། བྱ་རྒྱུད་དེ་
བཞིན་གཤེགས་པའི་རིགས་དང་། པདྨའི་རིགས་ཀྱི་དཀྱིལ་འཁོར་གང་ཡང་རུང་བ་
ཞིག་ཏུ་དབང་ཐོབ་པ་ངེས་པར་དགོས་ཤིང་། དབང་དེ་དག་གང་ཡང་མ་ཐོབ་པར་
འདིའི་སྒྲུབ་ཐབས་ལ་འཇུག་ཏུ་མི་རུང་ངོ་། །དབང་གང་ཡང་མ་ཐོབ་པར་རྗེས་གནང་
ས&uཐ： . .



༧. 1-1 - མཐཙམ་ཞིག་མ་
གཏོ%8 ; ．. ཆང་
26 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
，
དང༌། བྱིན་རླབས་ཕྲ་མོ་རེས་གོ་བཅད་ནས་སྔགས་ཀྱི་ལྷའི་རྣལ་འབྱོར་ལ་འཇུག་པ་ནི་
ཤིན་ཏུ་མི་རུང་བར་གསུངས་ཏེ་ཞིབ་པ
བ་པར་གོང་དུ་བརྗོད་ཟིན་ཏོ།།
དེ་ལྟར་བྱ་རྒྱུད་པད་མའི་རིགས་ཡན་གྱི་དབང་གང་ཡང་རུང་བ་ཐོབ་ཅིང་།
འདིའི་རྗེས་གནང་དང་། སྒྲུབ་ཐབས་ཀྱི་ལུང་ཐོབ་པའི་རྟེན་གྱི་གང་ཟག་དེས་
ཐོག་མར་ས་ག་ཟླ་བ་ནས་མགོ་བརྩམས་ན་ལེགས་པར་གསུངས་ཏེ། ས་ག་ཟླ་བའི་
ཚེས་བཅོ་ལྔ་ནི་སྔོན་སྟོན་པ་བཅོམ་ལྡན་འདས་ཀྱིས་ལྷུམས་སུ་ཞུགས་པ་དང་།
མངོན་པར་རྫོགས་པར་སངས་རྒྱས་པ་སོགས་མཛད་པའི་དུས་ཆེན་ཡིན་པས་ཕན་
ཡོན་ཤིན་ཏུ་ཆེ་ཞིང་། ལྷག་པར་གྲུབ་མཆོག་དཔལ་མོས་བདུད་བཅོམ་ནས་མཆོག་
གི་དངོས་གྲུབ་བརྙེས་པའི་དུས་ཡིན་པས། རྗེས་འཇུག་རྣམས་ཀྱིས་ཀྱང་འདི་ནས་
མགོ་བ་བརྩམས་ན་བྱིན་རླབས་མྱུར་དུ་འཇུག་པའི་རྟེན་འབྲེལ་ཆེ་བར་གསུངས་སོ།
།ཐོག་མར་ས་ག་ཟླ་བ་ལ་བླངས་ཕྱིས་ནས་དུས་ངེས་མེད་དུ་བྱང་རུང་ངོ༌། །ནམ་བྱ་
བའི་ཚེ་གནས་ཁང་བྱི་དོར་ལེགས་པར་བྱས་ཐུགས་རྗེ་ཆེན་པོའི་སྐུ་གཟུགས་བྲིས་
འབུར་གང་ཡང་རུང་བ་བྱོན་ལེགས་པ་རབ་གནས་ཅན་ཞིག་གིས་གཙོས་སྐུ་གསུང་
ཐུགས་ཀྱི་རྟེན་རྣམས་ལེགས་པར་བཀྲམ། དེའི་སྟེང་དུ་བླ་བྲེ་དང་། གདུགས་ལ་
སོགས་པ་མཆོད་རྫས་ཅི་འབྱོར་པས་བརྒྱན། སྒྲུབ་ཇ
བ་ཐབས་ལས་འདིར་འཕགས་པ་སྤྱན་
རས་གཟིགས་ཞལ་བཅུ་གཅིག་པ་བསྒྲུབ་པར་འདོད་པས། བུམ་པ། སྒྲུབ་པའི་མཎྜལ་
མཆོད་གཏོར་སོགས་ཡོ་བྱད་རྣམས་ཚར་དུ་དངར། ཞེས་གསུངས་པ་ལྟར།
ཁང་པའི་བཀོད་པས་འགྲིག་ན་སྨྱུང་གནས་ཀྱི་སྐབས་སུ་རང་ཁ་ནུབ་ཏུ་ཕྱོགས།
མདུན་སྤྲོད་དུ་སྟེགས་བུའི་ཁར་རྡུལ་ཚོན་གྱི་དཀྱིལ་འཁོར་གྲུབ་ན་ཤིན་ཏུ་ལེགས་
པས། ས་ཆོག་སྔོན་དུ་བཏང་ནས་ཐིག་ཚོན་གྱི་ཆོ་ག་མཚན་ཉིད་ཚང་བས་བྲིས།
རྡུལ་ཚོན་གྱི་དཀྱིལ་འཁོར་མ་ལྕོགས་ན་རས་བྲིས་ཀྱི་དཀྱིལ་འཁོར་མཚན་ཉིད་ཚང་
དྷརྨཐ，，



༧. 1-1 - མཐཙམ་ཞིག་མ་
གཏོ%8 ; ．. ཆང་
སྐབས་དྲུག་པ། 27
，
བ་བཤམས། དེ་ཡང་མ་གྲུབ་ན་མཎྜལ་ལྟ་བུའི་སྟེང་དུ་རས་རིས་སམ། རྡུལ་ཚོན་གྱི་
པདྨ་འདབ་བརྒྱད་བཤམས། དེ་ཡང་ལྟེ་བ་དམར། ཕྱོགས་བཞིའི་པད་འདབ་ཤར་སྔོ།
ལྷོ་སེར། ནུབ་དཀར། བྱང་ལྗང་། མཚམས་བཞི་མཛེས་ཚོན་དུ་བྱས་པའི་སྟེང་
དུ་དབུས་དང་ཕྱོགས་བཞིར་ཐུགས་རྗེ་ཆེན་པོ་གཙོ་འཁོར་གྱི་སྐུའམ། ས་བོན་ནམ།
ཚོན་སྤུང་གང་རུང་བྱེད། ཚོན་སྤུང་བྱེད་ན་དབུས་སུ་དཀར་པོ། ཤར་དུ་སྔོན་པོ།
ལྷོར་སེར་པོ། ནུབ་ཏུ་དཀར་པོ། བྱང་དུ་ལྗང་ཁུའི་ཚོན་སྲུང་བྱ། དེ་ཡང་མ་འབྱོར་
ན་འབྲུའི་ཚོམ་བུ་བཀོད་ཀྱང་རུང་བར་གསུངས་སོ།།
དེའི་མཐའ་སྐོར་དུ་མཆོད་མགོ་རྟེན་གྱི་གཡས་ནས་མགོ་བརྩམས་པའི་མཆོད་
ཡོན། ཞབས་བསིལ། མེ་ཏོག །བདུག་སྤོས། མར་མེ། དྲི་ཆབ། ཞལ་ཟས་རྣམས་
རབ་ཏུ་བརྒྱ་ཚར་སོགས་དང་། མ་ཐ་ལྷ་གྲངས་དང་མཉམ་པ་གཡོ་སྒྱུའི་བསམ་པ་མིན་
པར་དད་གུས་ཀྱི་སྒོ་ནས་བཀོད་པ་མཛེས་པར་བཤམས། དེ་ཡང་ཁྲལ་འཇལ་ཙམ་མིན་
པར་མཆོད་ཡོན་གྱི་རྫས་སོགས་མཆོད་པའི་རྫས་སོ་སོར་གཙང་ཞིང་ཤིན་ཏུ་བཟང་
བ་བཤམ་དགོས་ལ། མཆོད་ཡོན་གྱི་སྣོད་དང་རྫས་ནི། ལེགས་གྲུབ་ཀྱི་རྒྱུད་ལས།
རྗེས་སུ་མཐུན་པའི་མེ་ཏོག་དང་། །སྤོས་ཀྱི་ཆུ་ནི་གཙང་མ་ཡིས། །མཆོད་ཡོན་
ཆོ་ག་བཞིན་བཤམས་ལ། །ཞེས་དང་། གསེར་དང་དངུལ་དང་ཟངས་མ་དང་།
།ཞེས་དང་། སྣོད་རྣམས་ཇི་ལྟར་འདོད་པ་ནི། །མཆོད་ཡོན་ཕྱིར་ནི་རབ་ཏུ་སྦྱར།
།ཞི་བའི་མཆོད་ཡོན་ནས་དང་བཅས། །ཏིལ་དང་བཅས་པ་རྒྱས་པ་ལ། །ཞེས་དང་།
ཞི་བའི་མཆོད་ཡོན་འོ་མ་ཅན། །རྒྱས་པ་ལ་ནི་ཞོ་ཅན་ནོ། །ཞེས་དང་། ལས་རྣམས་
ཀུན་ལ་འབྲས་ཡོས་ཤིས། །སྤོས་དང་མེ་ཏོག་ཀུ་ཤ་ཏིལ་། །ཆུ་རྣམས་བྱེ་བྲག་མེད་
པར་གཟུང་། །མཆོད་ཡོན་ཕྱིར་ནི་ཟངས་ཀྱི་སྣོད། །ལས་རྣམས་ཀུན་ལ་རབ་ཏུ་ཤིས།
།ཞེས་གང་གསུངས་པ་ལྟར། རབ་ཏུ་གསེར་དངུལ་གྱི་སྣོད་དང་། དེ་མིན་ཟངས་
མཚཐ་、，



༧. 1-1 - མཐཙམ་ཞིག་མ་
གཏོ%8 ; ．. ཆང་
28 རྒྱུད་ཀྱི་དོན་གསལ་མཁས་པའི་དགའ་སྟོན་བཞུ
ད་བཞུགས་སོ།
，
ཀྱི་སྣོད་དུ་བཤམས་ན་ལེགས་པར་གསུངས་པ་ལྟར་སྣོད་གཙང་མ་རུང་བའི་ནང་དུ་
མཆོད་ཡོན་གྱི་རྫས་བདུན་དུ་གྲགས་པ་དང་། དྲི་བཟང་བཅས་ལེགས་པར་བཏབ།
དེ་བཞིན་དུ་བདུག་སྤོས་དང་། མར་མེ་སོགས་ཀྱང་གཙང་ཞིང་བཟང་བར་བཤམས།
རོལ་མོའི་བྱེ་བྲག་སྣ་ཚོགས་སོགས་ཁ་ན་མ་ཐོ་བ་མེད་པའི་མཆོད་རྫས་ཅི་འབྱོར་
ལེགས་པར་བཤམས། དཀྱིལ་འཁོར་གྱི་མདུན་དུ་ཐུགས་རྗེ་ཆེན་པོ་ལ་འབུལ་རྒྱུའི་
དཀར་གཏོར་ཟླུམ་པོ། དེའི་གཡས་སུ་ཆོས་སྐྱོང་གི་གཏོར་མ་གཡོན་དུ་གཞི་བདག་
གཏོར་མ་རྣམས་ཕྱག་ལེན་ལྟར་བཤམས། དཀྱིལ་འཁོར་གྱི་མདུན་ངོས་སུ་སྟེགས་བུ་
ཇི་ལྟར་འཚམ་པའི་ཁར་མེ་ཏོག་གི་ཚོམ་བུའམ་པདྨ་འདབ་བརྒྱད་བྲིས་པའི་སྟེང་དུ་བུམ་
པ་རྒྱུ་ཁ་དོག་དབྱིབས་སོགས་མཚན་ཉིད་དང་ལྡན་པ་བཤམས།།
དེ་ཡང་བུམ་པའི་རྒྱུ་ཇི་ལྟ་བུ་ལས་བྱ་དགོས་པ་ནི། རྣམ་འཇོམས་ཀྱི་རྒྱུད་ལས།
གསེར་རམ་ཡང་ན་ནི། དངུལ་གྱི་བུམ་པ་དག་ཀྱང་རུང༌། །ཞེས་གསེར་དང་།
དངུལ་ལས་བྱས་པ་འབྱོར་ན་རབ་ཏུ་གསུངས་ཤིང་། གལ་ཏེ་རྒྱུ་དེ་གཉིས་མ་འབྱོར་
ན་ཟངས་དང་། ར་གན་དང་། ས་ལས་བྱས་པའང་རུང་བར་གསུངས་ཏེ། དཀྱིལ་
ཆོག་ཉི་ཤུ་པ་ལས། གསེར་གྱིའམ་ཡང་ ང་ན་དངུལ་གྱིའམ། །ཟངས་སམ་ས་ཡི་རང་
བཞིན་ཉིད། །ཇི་ལྟར་རྙེད་པ་བཟུང་ནས་ནི། །བརྟུལ་ཞུགས་ཅན་གྱི་བུམ་པ་བཞག
།ཅེས་གསུངས་ཤིང་། རྡོ་རྗེ་མཁའ་འགྲོའི་རྒྱུད་ལས་ཀྱང་། གསེར། དངུལ། ཟངས།
འཇིམ་པ་གང་རུང་དང་། ཇི་ལྟར་འབྱོར་པའི་བུམ་པ་བྱ་བར་གསུང་། དུས་ཀྱི་འཁོར་
ལོ་ལས་ནི། ཞི་བ་ལ་ཤེལ། རྒྱས་པ་ལ་དངུལ། དབང་ལ་གསེར་གྱི་བུམ་པ་བྱ་བར་
གསུངས་ཤིང་། དེ་བཞིན་དུ་ལས་སོ་སོ་དང་མཐུན་པའི་བུམ་པ་བྱ་ཚུལ་གསུངས་ལ།
སློབ་དཔོན་ཡེ་ཤེས་རྡོ་རྗེས་མཛད་པའི་རྣམ་འཇོམས་ཀྱི་གཟུངས་འགྲེལ་ལས།
གསེར་རམ་ཡང་ན་ནི། དངུལ་གྱི་བུམ་པ། ཞེས་པས་ནི་བུམ་པའི་རྒྱུ་བསྟན་པའོ།
མཚཐ་、，



༧. ༤. ༧ མཁཙམ་མི་མཛཙ8, ༣, ཆང་
སྐབས་དྲུག་པ། 29
，
།ཚད་ལ་སོགས་པ་ནི་ཁྲུས་ཀྱི་ཆོ་གར་ཤེས་པར་བྱའོ། །དག་ཅེས་པས་ནི་ཟངས་ལ་
སོགས་པ་བསྟན་ནོ། །ཀྱང་ཞེས་པ་ནི་བསྡུ་བའི་དོན་ནོ། །དབུལ་པོ་རྣམས་ཀྱིས་མི་
རྙེད་པས་རྫ་ལ་སོགས་པའི་བུམ་པ་སོ་བཏང་བའི་ཉེས་པ་ནག་པོ་ར་རི་མེད་པ་དང་།
དཀྱིལ་འཁོར་གཞན་དུ་ལོངས་མ་སྤྱད་པ་བྱའོ། །ཞེས་གསེར་དངུལ་དང་ཟངས་སོགས་
མ་འབྱོར་ན་རྫའི་བུམ་པ་རུང་བར་བཤད་དོ། །དེ་བཞིན་དུ་སློབ་དཔོན་བྱང་ཆུབ་སྙིང་
པོས་ཀྱང་། རྣམ་འཇོམས་ཀྱི་སྒྲུབ་ཐབས་སུ་རིན་པོ་ཆེའི་བུམ་པ་འབྱོར་ན་རབ་དང་།
མ་འབྱོར་ན་ས་ལས་བྱས་པའི་བུམ་པ་རུང་བར་བཤད་དོ།།
སློབ་དཔོན་ཛ་ཡ་ཝ་རྨས་མཛད་པའི་རྣམ་འཇོམས་ཀྱི་དཀྱིལ་ཆོག་ལས། ཐོག་
མར་བུམ་པའི་བྱ་བ་ལ། །གསེར་རམ་དངུལ་ལམ་ཡང་ན་ཟངས། །ཁམ་ལས།
ཞེས་གསེར་དངུལ་ཟངས་རྣམས་མ་འབྱོར་ན་ས་ལས་བྱ་བར་གསུང་། སློབ་དཔོན་
སངས་རྒྱས་གསང་བས། གསེར་དངུལ་སོགས་རིན་པོ་ཆེ་མ་འབྱོར་ན་ས་ལས་བྱས་པའི་
བུམ་པ་དམར་པོ་ནག་པོ་ར་རི་མེད་པ་བྱ་རུང་བར་གསུངས་སོ། །དེའི་ཁུངས་ཀྱང་གསང་
བ་སྤྱི་རྒྱུད་ལས། བུམ་པ་ནག་པོ་ར་རི་མེད། །གཟུགས་བཟང་ཁ་དོག་རབ་ཏུ་དམར།
།གསར་པ་མ་ཆག་མ་གས་པ། །གང་དག་དབྱིབས་ནི་ལེགས་ཤིང་ཟླུམ། །ཞེས་གསུངས་
པ་ལྟར། ཁ་དོག་ནག་པོ་བྱར་མི་རུང་ཞིང་། དཀར་པོའམ། དམར་པོ་གང་རུང་རུང་
བར་བཤད་ལ། སྤྱིར་བཏང་ཕྱག་ལེན་ལ་བུམ་པ་དཀར་པོ་ཉིད་ལེགས་པར་བཤད་དོ།
།དེས་ན་སྐབས་འདི ར་གསེར་དངུལ་ཤེལ་གྱི་བུམ་པ་རྣམས་འབྱོར་ན་རབ་དང་།
དེ་མིན་ཟངས་ར་གན་སོགས་ཀྱང་རུང་ཞིང་། དེ་དག་ཐམས་ཅད་མ་འབྱོར་ན་རྫའི་
བུམ་པ་ནག་ནོག་དང་། གས་ཆག་མེད་པ་ཚད་ལྡན་ཞིག་བཙལ་དགོས་ཤིང་། ཤིང་དང་
ལྕགས་ཀྱི་བུམ་པ་སོགས་ནི་དྲག་པོའི་རྫས་ཁྱད་པར་བ་ལ་དགོས་པའི་སྐབས་མ་གཏོགས་
ཞི་རྒྱས་གཙོ་བོར་བྱེད་པའི་དཀྱིལ་འཁོར་གྱི་ཆོ་ག་འདི་ལྟ་བུའི་སྐབས་སུ་མི་རུང་ངོ་།།
ས&uཐ： . .



30 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
，
བུམ་པའི་ཚད་ནི། དུས་འཁོར་དབང་ལེ་ལས། ཟླུམ་པོ་བརྒྱད་གཉིས་སོར་
དུ་བརྗོད་དེ་གཉིས་ཀྱིས་བསྒྱུར་
་བས་བཅུ་ཡི་དཔངས་དང་སོར་གཉིས་དག་གི་མཆུ།
།དྲུག་གི་མགྲིན་པ་སོར་བརྒྱད་ཁ་སྟེ་རི་བོང་འཛིན་པ་ལྟར་དཀར་ཞིང་རྒྱས་དག་ལའོ།
།ཞེས་གསུངས་པ་ལྟར། ཞི་རྒྱས་ཀྱི་བུམ་པ་ལ་ལྟོ་བའི་ཟླུམས་སུ་སོར་བཅུ་དྲུག་དང་།
ལྟོ་བའི་འོག་ནས་ཁ་དང་མཆུའི་བར་གྱི་དཔངས་སུ་སོར་ཉི་ཤུ། ཁའི་མཚམས་ནས་
འཕྱང་བའི་མཆུ་ལ་སོར་གཉིས། མགྲིན་པའི་དཔངས་སུ་སོར་དྲུག །མཆུའི་མཐའ་
ནས་མཐའ་གཞན་གྱི་བར་ལ་སོར་བརྒྱད་ཡོད་པའི་ཆ་གཉིས་མགུལ་པའི་སྦུབས་དང་།
ཆ་གཅིག་མཆུ་གཉིས་ཀྱི་ཞེང་དུ་གསུངས་སོ།།
ཚད་དེ་དག་ནི་དབང་གི་བུམ་པ་ལ་ཡང་འདྲ་བར་རྡོ་རྗེ་འཆང་ཆེན་པོའི་ལམ་
རིམ་དུ་བཤད་དོ། །ཟུང་འཇུག་གསལ་བ་ལས། བུམ་པ་དེ་དག་ནང་ནས་ནི། །རྣམ་
རྒྱལ་མཚན་ཉིད་ལྡན་པར་བྱ། །སོར་མོ་བརྒྱད་ཀྱི་ཚད་ཀྱིས་ནི། །མགྲིན་པ་མཐོ་
ཞིང་རྣམ་པར་མཛེས། །ལྟོ་བའི་རྒྱར་ནི་མཐོ་ལྔའོ། །གལ་ཏེ་དེ་ལས་ཚད་ཞན་ན།
།ཡོན་བདག་དགེ་བར་འགྱུར་མ་ཡིན། །ནག་པོ་རྣམ་པར་སྤངས་པ་དང་། །རྩ་བ་དོར་
ཞིང་མ་འབྱར་བ། །བུ་ག་རྣམ་པར་སྤངས་པ་དང་། །དེ་བཞིན་གས་པ་མེད་པ་གཟུང་།
།ཞེས་བུམ་པའི་ལྟོ་བའི་མཐའ་སྐོར་ལ་མཐོ་ལྔ་། མགྲིན་པའི་དཔངས་ལ་སོར་བརྒྱད་བྱ་
བར་གསུངས་ཤིང་། གདོང་དྲུག་གི་རྒྱུད་ལས་ནི། ནག་པོ་ར་རི་མེད་པ་ཡི། །བུམ་པ་
ལྟོ་ཆེ་བྲེ་ཚད་པ། །ཞེས་བུམ་པའི་ལྟོ་བ་ལ་བྲེ་གང་གཤོང་བའི་ཚད་དུ་གསུངས་ཤིང་།
ཚུལ་དེ་བཞིན་རྣམ་འཇོམས་ཀྱི་གཟུངས་འགྲེལ་འགའ་ཞིག་ནས་ཀྱང་བཤད་དེ།
སློབ་དཔོན་རྡོ་རྗེ་གོ་ཆས་མཛད་པའི་རྣམ་འཇོམས་ཀྱི་གཟུངས་འགྲེལ་ལས་བུམ་པའི་
རྒྱུ་གསེར་རམ། ཡང་ན་དངུལ་ལ་སོགས་པ་གང་ལ་བྱས་ཀྱང་རུང་སྟེ། མགྲིན་པ་
ཕྲ་བ། ཁ་ཡེལ་བ། ལྟོ་བ་ལྡིར་བ། རྩ་བ་མེད་པ་ལ་གཙང་མའི་གོས་ཀྱིས་བརྒྱན་པ།
ས&uཐ： . .



༧. 1-1 - མཐཙམ་ཞིག་མ་
གཏོ%8 ; ．. ཆང་
སྐབས་དྲུག་པ། 31
，
བབས་
འབྲས་བུ་ཅན་གྱི་ཤིང་གིས་ཁ་བརྒྱན་པ། ཞེས་གསུངས་ཤིང་། སློབ་དཔོན་བྱང་ཆུབ་
སྙིང་པོས་མཛད་པའི་རྣམ་འཇོམས་ཀྱི་སྒྲུབ་ཐབས་ལས། རིན་པོ་ཆེའམ། ས་ལས་
བྱས་པའི་བུམ་པ་རྩ་བ་མི་སྣང་བ། ནག་པོ་ར་རི་མེད་པ། རིན་པོ་ཆེ་སྣ་ལྔ་དང་།
འབྲུ་ལྔ་དང་། སྨན་ལྔ་དང་། སྙིང་པོ་ལྔ་དང་། སྤོས་དྲི་ཞིམ་བླུགས་ཏེ་ལྡུམ་བུས་
ཁ་བརྒྱན་ལ། མགྲིན་པར་རས་ཀྱི་དཀྲིའོ། །ཞེས་དང་། སློབ་དཔོན་ཛ་ཡ་ཝརྨས་
མཛད་པའི་རྣམ་འཇོམས་ཀྱི་སྒྲུབ་ཐབས་ལས། དཀར་པོ་རྫས་ཀྱིས་ལེགས་བྱུགས་ལ།
།རང་ལྷའི་མཚན་མ་ལྡན་པར་བྱ། །མ་ཉམས་རས་ཀྱིས་མགུལ་དཀྲིས་པ། །དྲི་ཞིམ་
ཆུ་ཡིས་བཀང་བ་དང་། །འབྲུ་སྨན་རིན་ཆེན་ལྔར་ལྡན་པ། །བཟའ་བའི་ཤིང་གིས་ཁ་
བརྒྱན་ནས། །ཞེས་དང་། བྲམ་ཟེ་མ་མི་བཛྲས་མཛད་པའི་རྣམ་འཇོམས་ཀྱི་སྒྲུབ་ཐབས
ལས། གསེར་རམ་དངུལ་ལམ་ཁམ་གཞན་གྱི། །བུམ་པ་མཚན་ཉིད་བཟང་ལྡན་པ།
།ལེགས་བཀྲུས་དཀར་པོའི་རྫས་ཀྱི་བྱུགས། །དྲིས་བདུགས་རས་ཀྱིས་མགུལ་པ་དཀྲིས།
།མེ་ཏོག་སྲད་བུས་མཛེས་པར་བྱས། །རིན་ཆེན་རྨ་མེད་ཙན་དན་དྲི། །རྒྱུན་འབབ་
ཆུ་ཡིས་ལེགས་བཀང་བ། །བཟང་པོའི་ཤིང་གིས་ཁ་བརྒྱན་ཏེ། །ཞེས་སོགས་རྒྱུད་
རྒྱ་གཞུང་མང་པོ་ནས་བུམ་པའི་ཚད་དབྱིབས་ལྟོ་བ་ལྡིར་བ། མགྲིན་པ་རིང་བ།
མཆུ་འཕྱང་བ། ཞབས་ཞུམ་པ་སྟེ་ཞབས་སྟེགས་མེད་པ་དགོས་པར་གསུངས་ཤིང་།
ཁ་དོག་ནི་རང་བཞིན་གྱིས་དཀར་ན་རབ་དང་། དེ་ལྟ་མིན་ན་དཀར་རྩི་སོགས་ཀྱིས་
དཀར་པོར་བསྒྱུར་དགོས་པར་བཤད་དོ།།
མགུལ་མཆིང་ནི་རྡོ་རྗེ་མཁའ་འགྲོ་ལས། མགྲིན་པར་རས་ཟུང་གསར་པས་དཀྲི།
ཞེས་དང་། སྤྱི་རྒྱུད་ལས། མགྲིན་པ་རས་གསར་རངས་པས་དཀྲི། །མེ་ཏོག་འཕྲེང་བས་
རྣམ་པར་བརྒྱན། །ཁ་རྒྱན་ལྡུམ་བུ་བཟང་པོས་བྱ། །ཤིང་ཏོག་བཀྲ་ཤིས་ཁར་བླུགས་
པ། །འབྲས་བུ་མེ་ཏོག་སིལ་མར་ལྡན། །སྤོས་ཀྱིས་བྱུགས་ཤིང་བདུག་པས་བདུགས།
ས&uཐ： . .



32 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
།ཅེས་གསུངས་ཤིང་། དེ་བཞིན་དུ་རྒྱུད་རྒྱ་གཞུང་མང་པོ་ནས་རས་ཟུང ང་གིས་དཀྲི་
བར་བཤད་པ་ལྟར་རས་ཉིས་རིམ་དང་། དེ་ཡང་གསར་པ་ཁ་ཚར་མ་ཉམས་པ་དགོས་
པར་གསུངས་ཤིང་། རས་གསར་པ་མ་རྙེད་ན་དར་དྲི་མེད་ཀྱིས་རུང་བར་གསུངས་ལ།
རས་ལ་སྲོག་ཇི་ཙམ་བྱ་བ་ནི། སློབ་དཔོན་སངས་རྒྱས་གསང་བས་ཐོར་ཅོག་གསུམ་པའི་
ཚུལ་དུ་བྱ་བར་གསུངས་པས། ཕྱག་ལེན་ལྟར་སྲོག་གསུམ་པ་བྱ་ཞིང་། དེའི་སྟེང་དུ་མེ་
ཏོག་གི་འཕྲེང་བ་འཆིང་བར་ཡང་བཤད་དོ། །སློབ་དཔོན་ཀླུའི་བྱང་ཆུབ་ཀྱི་བཞེད་པ་
ལྟར་མགུལ་མཆིང་གི་ཕྱི་ནས་ཧཱུྃ་ལན་བདུན་བཟླས་པའི་སྲད་བུ་དཀར་པོ་བདུན་གྱིས་དཀྲི་
ཞིང་། དཀྲི་བའི་སྔགས་ནི། ཨོཾ་བཛྲ་ཤེ་ཁར་བུ་ཊམ་ཊ་དི་ཤཾབྷཱན་ཧཱུྃ། ཞེས་པའོ།།
བུམ་པའི་སྟེང་གི་ཁ་རྒྱན་ནི་གོང་དུ་ཁུངས་མང་དུ་དྲངས་པ་ལྟར། འབྲས་བུ་
ཅན་གྱི་ཤིང་ལོ་གསར་པས་བྱ་བར་གསུང་། ཀུ་ཤ་ནི་བུམ་པའི་གདན་དུ་བྱ་བར་རྡོ་
རྗེ་འཆང་ཆེན་པོའི་ལམ་གྱི་རིམ་པ་ལས་གསུངས་ཤིང་། རྣམ་འཇོམས་ཀྱི་གཟུངས་
འགྲེལ་མང་པོ་ནས་ཀྱང་དེ་ལྟར་དུ་བཤད་
ད་དོ། །འོན་ཀྱང་བསང་ཆུ་འཐོར་བྱེད་ཀུ་
ཤའི་ཆུན་པོ་བྱ་བར་གསུངས་པས་དབྱེ་བ་ཕྱེད་པར་བྱའོ། །བུམ་པའི་ནང་རྫས་ནི།
གསང་བའི་སྤྱི་རྒྱུད་ལས། སྤོས་ཆུ་དག་གིས་བཀང་བ་ལ། །འབྲུ་རྣམས་ཀུན་དང་ལྡན་
བྱས་ཤིང་། །སྨན་རྣམས་དང་ཡང་ལྡན་པ་དང༌། །རིན་ཆེན་ཀུན་དང་རབ་ཏུ་ལྡན།
།ཞེས་གསུངས་པ་ལྟར། བུམ་རྫས་ཉེར་ལྔ་དང་། ཆུ་གཙང་དྲི་བཟང་བཅས་པས་བཀང་
བར་གསུངས་ལ། བུམ་རྫས་ཉེར་ལྔ་ནི། དྲི་ལྔ་། སྨན་ལྔ་། རིན་ཆེན་ལྔ་། འབྲུ་ལྔ་།
ཕྱིའི་བདུད་རྩི་ལྔ་རྣམས་ཡིན་ལ། དེ་དག་གི་ངོས་འཛིན་ནི་རྡོ་རྗེ་འཆང་ཆེན་པོའི་ལམ་
གྱི་རིམ་པར་བྱ་རྒྱུད་དང་བླ་མེད་ཀྱི་ཁྱད་པར་
ར་སོགས་ཞིབ་ཏུ་འབྱུང་ཞིང་། བྱ་རྒྱུད་
ལུགས་ཀྱི་ངོས་འཛིན་རྗེ་བཙུན་བློ་བཟང་ཆོས་ཀྱི་རྒྱལ་མཚན་གྱིས་རྣམ་འཇོམས་
སྒྲུབ་ཐབས་སུ་གསུངས་པ་ལྟར་རོ། །ཆུས་ཇི་ཙམ་བཀང་བ་ནི་བུམ་པའི་གསུམ་
ས&uཐ： . .



སྐབས་དྲུག་པ། 33
གཉིས་ཙམ་བཀང་བར་གསུངས་སོ། །མཚན་མ་ནི་བུམ་པའི་ལོགས་ལ་བྲི་བའམ།
གདགས་པ་གང་རུང་བྱ། བུམ་པའི་མདུན་དུ་མཆོད་མགོ་བུམ་པའི་གཡས་ནས་
བརྩམས་པའི་ཆུ་གཉིས་ཉེར་སྤྱོད་དང་བཅས་པ་བཤམས། །དེའི་མདུན་དུ་བདག་བསྐྱེད་
ཀྱི་མཆོད་པ་རང་གི་གཡས་ནས་མགོ་བརྩམས་པ་དང་། ཚོགས་ཞིང་ལ་འབུལ་རྒྱུའི་
མཆོད་པ་མདུན་བསྐྱེད་དཀྱིལ་འཁོར་མཆོད་པ་དང་བསྒྲིག་ལུགས་འདྲ་བར་རང་
གི་གཡོན་རྟེན་གྱི་གཡས་ངོས་ནས་མགོ་བརྩམས་པ་ཆུ་གཉིས་ཉེར་སྤྱོད་བཅས་
ཚང་བ་རེ་མ་ཐར་བཤམས། དེ་ལྟར་བཅའ་གཞི་གྲུབ་ནས་ཆོ་ག་ལ་འཇུག་པ་ན།
སྒྲུབ་ཐབས་ལས། ཐོག་མར་ས་ག་ཟླ་བའི་ཡར་ངོའི་ཚེས་བཅུ་བཞིའི་ལག་རིས་མཐོང་
ཙམ་ལ་དང་པོར་ཁྲུས་བྱས། ཞེས་གསུངས་པ་ལྟར། ཐོག་མར་སྡོམ་པ་ལེན་དུས་སུ་
ས་ག་ཟླ་བའི་ཚེས་བཅུ་བཞིའི་སྔ་དྲོ་ཐེག་པ་ཆེན་པོའི་གསོ་སྦྱོང་གི་སྡོམ་པ་བླངས་ནས།
དེ་ཉིན་སྦྱོར་བ་དང་། ཚེས་བཅོ་ལྔའི་ཉིན་སྨྱུང་གནས་དངོས་གཞི་བྱ་དགོས་ལ།
སྡོམ་པ་ཐོབ་ནས་དུས་ངེས་མེད་དུ་སྐབས་དང་བསྟུན་ནས་བྱས་ཆོག་པས། ཐོག་
མར་སྡོམ་པ་ལེན་རྒྱུ་ལྟ་བུ་ཡིན་ན། ས་ག་ཟླ་བའི་ཆོས་བཅུ་བཞིའི་སྐྱ་རེངས་ཤར་ནས་
ལག་རིས་མཐོང་ཙམ་ལ་རབ་ཏུ་རྡོ་རྗེ་འཆང་ཆེན་པོའི་ལམ་གྱི་རིམ་པ་ནས་འབྱུང་བ་
ལྟར་ཁྲུས་རྒྱས་པ་དང་། དེ་མིན་ས་དང་ཆུས་ལུས་ཀྱི་དྲི་མ་དག་དག་ཏུ་བཀྲུ་བ་དང་།
མ་ཐ་ཡང་ལག་པ་གཉིས། རྐང་པ་གཉིས། གདོང་སྟེ་ཡན་ལག་ལྔ་པོ་དེ་ངེས་པར་ཁྲུ་
དགོས་པར་བླ་མ་རྣམས་གསུང་ངོ་།།
ཁྲུས་ལ་ཕྱི་ནང་གཉིས་ལས། ཡན་ལག་ལྔའི་ཁྲུས་བྱ་ཚུལ་དེ་ནི་ཕྱིའི་ཁྲུས་ཡིན་ལ།
ནང་གི་ཁྲུས་ནི་ཡིད་ཀྱི་ཉོན་མོངས་པ་རྣམས་བསལ་ནས། དད་པ་དང་། བྱང་ཆུབ་ཀྱི་
སེམས་སོགས་གསལ་བཏབ་སྟེ། ཡིད་ཤིན་ཏུ་གཙང་ཞིང་དགེ་བར་བྱེད་པའོ། །དེ་ནི་
ཤིན་ཏུ་གལ་ཆེ་སྟེ་ནང་གི་སེམས་མ་དད་པ་དང་། ལོག་ལྟ་སོགས་ཀྱིས་ཆེར་སྦགས་ན་
ས&uཐ： . .



34 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ཕྱིའི་ཁྲུས་ཅི་ཙམ་བྱས་ཀྱང་དེས་རྒྱུད་དག་པར་མི་འགྱུར་བར་གསུངས་སོ།།
དེ་ཡང་འཇམ་དཔལ་རྩ་རྒྱུད་ལས། སྔགས་པས་ས་དག་རྟག་ཏུ་ནི། །སྔར་བསྟན་
པ་དག་བླང་བར་བྱ། །འབད་པས་རྐང་གཡོན་བཀྲུ་བྱས་ཏེ། །དེ་ནས་གཡས་པའང་
བཀྲུ་བར་བྱ། །ཕན་ཚུན་ཉིད་དུ་བཤིབས་ནས་ནི། །ཟློས་པས་རྐང་པ་བཀྲུ་བར་བྱ།
།སྔགས་བཟླས་པས་ནི་གཙང་སྦྲ་དག །སྔར་ནི་རྒྱ་ཆེར་བསྟན་པ་ཡིན། །དྲི་ང་མེད་པའི་
གཙང་སྦྲ་ཡང་། །ཐུབ་པས་སྔར་ནི་བསྟན་པ་ཡིན། །སྔགས་ཟློས་པ་ཡི་གཙང་སྦྲ་ནི།
།འདིར་ནི་མདོར་བསྡུས་བསྟན་པ་ཡིན། །དྲི་མ་བྲལ་བའི་གཙང་སྦྲ་ཡི། །གཙང་
སྦྲ་ཡིས་ནི་རྟག་ཏུ་བྱ། །རྒྱུད་རྣམས་ཀུན་ལ་སྣང་བ་ཞེས། །ཐུབ་པའི་དབང་པོས་
གསུངས་པ་ཡིན། །དེ་ནས་ཟློས་པས་ཉ་རེག་བྱ། །སྡོམ་ཅན་གྱིས་འགྲུབ་ལས་ཀྱང་བྱ།
།སྔར་བསྟན་པ་ཡི་ཆོ་ག་ཡིས། །ཡིད་ནི་ནང་གི་དག་པ་ཡིན། །རྒྱུད་རྣམས་ཀུན་ལ་
བསྔགས་པ་ཡིན། །གཙང་སྦྲ་ལྔ་ཡི་ཆོ་ག་གསུངས། །ལུས་ཀྱི་དག་དང་ངག་དང་ནི།
།ཡིད་ཀྱི་དག་པ་ཡིན་པར་བསྟན། བཞི་པ་བདེན་པའི་དག་པ་སྟེ། །ཆུ་ཡི་དག་པ་ལྔ་པར་
བཤད། །བདེན་པའི་ཆོས་ཅན་ཁྲོ་བ་ཐུལ། །དེ་ཉིད་ཤེས་ཤིང་བསྟན་བཅོས་མཐོང་།
།ཕྲ་བའི་དེ་ཉིད་དོན་ལ་མཁས། །སྔགས་ཤེས་ལས་ལ་གྲགས་པ་དང་། །ཕྱི་དང་ནང་ལ་
མཁས་པ་དག །དེ་ལ་དངོས་གྲུབ་རྙེད་མི་དཀའ། །ཞེས་དང་། རྡོ་རྗེ་རྣམ་པར་འཇོམས་
པའི་རྒྱུད་ལས། དེས་ནི་རབ་ཀྲུས་གཙང་མ་ཡིས། །མདོ་སྡེ་དམ་པ་མཉན་པར་བགྱི།
།གང་དག་ཡིད་དགེ་སེམས་དང་ཞིང་། །གཙང་མའི་གོས་ཀྱིས་རབ་བརྒྱན་ཏེ།
།ཞེས་པ་འདིས་ཕྱི་ནང་གི་ཁྲུས་གཉིས་ངེས་པར་དགོས་པར་བསྟན་པའི་ཚུལ་སློབ་
དཔོན་སངས་རྒྱས་གསང་བས་རྣམ་འཇོམས་ཀྱི་འགྲེལ་པར་གསུངས་ཏེ། འགྲེལ་
པ་དེ་ཉིད་ལས། དེ་ལ་སྒྲུབ་པ་པོ་དང་བསྒྲུབ་བྱ་དེས་ནི་རབ་བཀྲུས་གཙང་མ་ཡིས།
ཞེས་གསུངས་ཏེ། ཕྱིའི་ཁྲུས་ནི་ཆུ་དང་སས་ལེགས་པར་བཀྲུས་པས་དྲི་མ་དག་པར་
ས&uཐ： . .



སྐབས་དྲུག་པ། 35
བྱ་བ་སྟེ་ལན་གསུམ་དུའོ། །གཙང་མའི་གོས་ནི་གཞན་དུ་ལོངས་མ་སྤྱད་པའི་གོས་
གསར་པ་ལན་གསུམ་དུ་བརྗེའོ།།
དེ་བཞིན་དུ་ཟས་དཀར་གསུམ་ཟ་བ་དང་། ཞག་གཅིག་མྱུར་བར་གནས་པར་
བྱས་ལ། ནང་གི་ཁྲུས་ནི། གང་དག་ཡིད་དགེ་སེམས་དང་ཞིང་། །ཞེས་པ་སྟེ་ལུས་
དང་ངག་དང་ཡིད་གསུམ་གྱིས་མི་དགེ་བ་བཅུ་མི་བྱེད་པར་སྡོམ་ལ། །སེམས་དང་
བ་ནི་དད་པའོ། །ཞེས་གསུང་། དེ་ལྟར་ཁྲུས་བྱས་ཤིང་། གོས་གཙང་མ་བགོས་ཏེ།
གསོ་སྦྱོང་གི་སྡོམ་པ་ལེན་པ་དང་སྒྲུབ་ཐ་
་ཐབས་བསྒོམ་པའི་སྦྱོར་བ་ལ་འཇུག་པ་ལ། ལག་
པ་གཉིས་སྙིང་ཁར་ཐལ་མོ་སྦྱར་བ་པདྨ་ཁ་བྱེ་བའི་ཚུལ་དུ་བྱས་པ་པད་མའི་རིགས་ཀྱི་
དམ་རྒྱ་བཅས་ལ། ཨོཾ་པདྨ་ཨུད་བྷ་ཝ་ཡེ་སྭ་ཧཱ། །ཞེས་བརྗོད། དེ་ནས་ཕྱོགས་བཅུའི་
སངས་རྒྱས་དང་བྱང་ཆུབ་སེམས་དཔའ་ཐམས་ཅད་མངོན་སུམ་ལྟ་བུར་དམིགས་ལ།
དེ་དག་གི་ཞབས་ལ་ཕྱག་བྱས་པར་མོས་ནས། ཨོཾ་སརྦ་ཏ་ཐཱ་ག་ཏཱ་པ་ད་བ་ན་ནཾ་ཀ་རོ་མི།
ཞེས་བརྗོད། ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་
ཐམས་ཅད་ལ་བྱང་ཆུབ་སྙིང་པོ་ལ་མཆིས་ཀྱི་བར་དུ་བདག་ཉིད་དུས་ཐམས་ཅད་
དུ་ཡོང་ཡེ་འབུལ་ན། སངས་རྒྱས་དང་བྱང་ཆུབ་སེམས་དཔའ་ཆེན་པོ་རྣམས་
ཀྱིས་བདག་བཞེས་སུ་གསོལ། བདག་ལ་དངོས་གྲུབ་བླ་ན་མེད་པ་སྩལ་དུ་གསོལ།
ཞེས་བརྗོད་ལ་ཕྱོགས་བཅུའི་རྒྱལ་བ་སྲས་དང་བཅས་པ་ཐམས་ཅད་ལ་བདག་གི་ལུས་
ཕུལ་བར་བསམ། དེ་ལྟར་ཕྱག་འཚལ་བ་དང་ལུས་འབུལ་བ་ནི་བྱ་བའི་རྒྱུད་མཐའ་དག་
ནས་ནན་ཏན་དུ་གསུངས་ཤིང་ཤིན་ཏུ་གལ་ཆེ་བ་ཞིག་སྟེ། དམ་ཚིག་གསུམ་བཀོད་པའི་
རྒྱུད་ལས། འདིར་དད་པ་དང་ལྡན ན་པའི་བྱང་ཆུབ་སེམས་དཔའི་ཐེག་པ་པས་རེ་ཞིག་
སངས་རྒྱས་དང༌། བྱང་ཆུབ་སེམས་དཔའ་ཐམས་ཅད་ལ་སྔ་མ་བཞིན་དུ་བདག་གི་
ལུས་དབུལ་བར་བྱའོ། །དེ་ནས་དུས་ཐམས་ཅད་པའི་སྡིག་པ་བཤགས་ཏེ། ལུས་དང་།
ས&uཐ： . .



36 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ང
ངག་དང་། ཡིད་ཀྱི་ཀུན་ནས་ཉོན་མོངས་པ་དང་། ཉེ་བའི་ཉོན་མོངས་པ་ལས་བྱུང་བ་
རྣམས་ནུས་པ་ཇི་ལྟ་བ་བཞིན་བཤགས་པར་བྱའོ། །ཞེས་དང་།
སྔགས་འཛིན་པས་དང་པོར་རེ་ཞིག་བྱང་ཆུབ་ཏུ་སེམས་བསྐྱེད་པའི་རིགས་
ཀྱི་བུའམ། རིགས་ཀྱི་བུ་མོས་བྱིས་པ་སོ་སོའི་སྐྱེ་བོའི་ས་ལས་འདས་པ་དང་། དེ་
བཞིན་གཤེགས་པའི་བྱིན་གྱིས་བརླབས་རྙེད་པ་ཉིད་ལ་བདག་ཉིད་དད་པར་བྱའོ།
།སྒྲུབ་པ་པོའི་རིགས་ཀྱི་བུའམ། རིགས་ཀྱི་བུ་མོས་སྔ་དྲོ་དང་པོ་ལ་སངས་རྒྱས་
དང་བྱང་ཆུབ་སེམས་དཔའ་འཁོར་དང་བཅས་པ་ཐམས་ཅད་ལ་བདག་ཉིད་འབུལ་
བར་བྱ་སྟེ། བདག་མིང་ཆེ་གེ་མོ་ཞེས་བགྱི་བ་ཆོས་ཀྱི་དབྱིངས་སུ་གཏོགས་
པའི་སངས་རྒྱས་དང་བྱང་ཆུབ་སེམས་དཔའ་འཁོར་དང་བཅས་པ་ཐམས་ཅད་
ལ་དབུལ་བར་བགྱིའོ། །ཐུགས་རྗེ་ཆེན་པོ་དང་ལྡན་པ་དེ་རྣམས་ཀྱིས་ཀྱང་
བདག་ལ་རྣམ་པ་ཐམས་ཅད་དང་དུས་ཐམས་ཅད་དུ་བྱིན་གྱིས་བརླབས་པ་དང་།
ཡོངས་སུ་བསྲུང་བར་གྱུར་ཅིག །བདག་ལ་གྲུབ་པ་དང་མཆོག་སྩོལ་ཅིག
།ཅེས་དང༌། དོན་ཡོད་ཞགས་པའི་རྒྱུད ད་ལས། ཕྱོགས་བཅུའི་སངས་རྒྱས་ཀྱི་ཞིང་
ཐམས་ཅད་དུ་གཏོགས་པའི་དེ་བཞིན་གཤེགས་པ་རྣམས་ཡིད་ལ་བགྱིས་ནས།
སངས་རྒྱས་རྗེས་སུ་དྲན་པ་བསྒོམ་པར་བགྱིའོ། །སངས་རྒྱས་དང་བྱང་ཆུབ་སེམས་
དཔའ་ཐམས་ཅད་ལ་ཕྱག་བགྱིའོ། །འཕགས་པ་མགོན་པོ་སྤྱན་རས་གཟིགས་དབང་
ཕྱུག་ལ་ཕྱག་བགྱིས་ནས། མངོན་སུམ་དུ་བཅང་བར་བགྱིའོ། །བཅོམ་ལྡན་འདས་
འཕགས་པ་སྤྱན་རས་གཟིགས་དབང་ཕྱུག་གི་རི་མོའི་གཟུགས་ལ་ཕྱག་བགྱིས་ཏེ།
མདུན་དུ་རྩྭའི་གདིང་བ་བཏིང་ནས། སྐྱིལ་མོ་ཀྲུང་བཅས་ཏེ་མཆིས་ནས་གཞན་མི་
སྨྲ་བར་བཟླས་པ་བགྱིས་ཏེ། འདི་ནི་གསང་སྔགས་ཀྱི་དེ་ཁོ་ན་ཉིད་སྒྲུབ་པར་བགྱིའོ།
།ཞེས་དང་། རིག་སྔགས་འཆང་གཙང་མར་གྱུར་པས། ལེགས་པར་ཁྲུས་བགྱིས་ཏེ།
ས&uཐ： . .



སྐབས་དྲུག་པ། 37
གོས་གཙང་མ་བགོས་ནས། ཟས་དཀར་གསུམ་འཚལ་བས་གཙང་མ་དེ་ཁོ་ཉིད་ལ་
བསམས་ནས་སངས་རྒྱས་རྗེས་སུ་དྲན་པ་བསྒོམ་པར་བགྱིའོ། །ཞེས་སྒྲུབ་ཐབས་
བསྒོམ་པ་ལ་འཇུག་པའི་ཐོག་མར། སངས་རྒྱས་རྗེས་སུ་དྲན་པའི་སྒོ་ནས་ཕྱག་
འཚལ་བ་དང་། རྒྱལ་བ་སྲས་དང་བཅས་པ་ལ་བདག་གི་ལུས་འབུལ་བ་རྣམས་ཤིན་
ཏུ་གལ་ཆེ་བར་གསུངས་སོ།།
དེ་ཡང་། སྔགས་ཀྱི་ཚུལ་ཁྲིམས་ཀྱི་རྣམ་བཤད་དངོས་གྲུབ་སྙེ་མ་ལས། སངས་
རྒྱས་བྱང་སེམས་ལ་རང་ཉིད་ཕུལ་བ་ན་རང་ལ་དབང་མེད་ཀྱི། དེ་དག་དབང་ལ།
དེ་དག་གི་ལུགས་ནི་ཉེས་སྤྱོད་ལ་མི་འཇུག་པ་ཡིན་པས། ཞེས་གསུངས་པ་ལྟར་རོ།
།དེ་ནས་སངས་རྒྱས་ཆོས་དང་ཚོགས་མཆོག་ལ། །བྱང་ཆུབ་བར་དུ་སྐྱབས་སུ་མཆི།
།བདག་དང་གཞན་དོན་བསྒྲུབ་སླད་དུ། །བདག་གིས་བྱང་ཆུབ་སེམས་བསྐྱེད་དོ།
།ཕྱོགས་བཅུ་དག་ན་བཞུགས་པ་ཡི། །སངས་རྒྱས་བྱང་ཆུབ་སེམས་དཔའ་གསོན།
།བདག་གིས་རྫོགས་པའི་བྱང་ཆུབ་ཕྱིར། །དེང་ནས་བྱང་ཆུབ་སེམས་བསྐྱེད་དོ།
།ཞེས་ལན་གསུམ་གྱི་སྒོ་ནས་སྐྱབས་འགྲོ་སེམས་བསྐྱེད་ནན་ཏན་དུ་བྱའོ། །དེ་ཡང་
རང་འཁོར་བ་དང་ངན་སོང་གི་སྡུག་བསྔལ་གྱིས་འཇིགས་ཤིང་། དཀོན་མཆོག་ལ་
དེ་ལས་སྐྱོབ་པའི་ནུས་པ་ཡོད་པར་ཡིད་ཆེས་པའི་དད་པ་དང༌། རང་འདྲའི་འགྲོ་བ་
མཐའ་དག་ལ་མི་བཟོད་པའི་སྙིང་རྗེ་ཤུགས་དྲག་པོའི་སྒོ་ནས། རང་དང་འགྲོ་བ་མཐའ་
དག་གི་མགོན་སྐྱབས་དང་དཔུང་གཉེན་དཀོན་མཆོག་རིན་པོ་ཆེ་གསུམ་ལས་གཞན་
དུ་རེ་ས་མེད་པའི་བློ་ལྟོས་དྲག་པོ་དང་བཅས་སྐྱབས་འགྲོ་ནན་ཏན་དུ་བྱ་དགོས་ཏེ།
སྐྱབས་སུ་འགྲོ་བ་ནི་སངས་རྒྱས་ཀྱི་བསྟན་པ་ལ་འཇུག་པའི་སྒོ་གཅིག་པུ་ཡིན་པས།
སྐྱབས་འགྲོ་རྣམ་དག་མེད་པར་ལྷ་སྒོམ་པ་དང་སྔགས་བཟླས་པ་སོགས་ཅི་བྱས་ཀྱང་
སངས་རྒྱས་ཀྱི་བསྟན་པའི་སྒོར་མི་ཚུད་དོ།།
ཡང་
ས&uཐ： . .



38 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
སྐྱབས་འགྲོ་དེ་ཡང་རིམ་པ་མང་དུ་ཡོད་པ་ལས། འདི་ནི་ཐེག་པ་ཆེན་པོའི་
སྐྱབས་འགྲོ་ཡིན་པས། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཀྱི་གོ་འཕང་
ཐོབ་པར་འདོད་ནས། དེའི་ཕྱིར་དུ་དཀོན་མཆོག་གསུམ་ལ་སྐྱབས་སུ་འགྲོ་བ་ཡིན་ནོ།
།སེམས་བསྐྱེད་པ་ནི། གསེར་འགྱུར་རྩི་ཡི་རྣམ་པ་མཆོག་ལྟ་བུར། །མི་གཙང་
ལུས་འདི་བླངས་ནས་རྒྱལ་བའི་སྐུ། །རིན་ཆེན་རིན་ཐང་མེད་པར་བསྒྱུར་བས་ན།
།བྱང་ཆུབ་སེམས་ཞེས་བྱ་བ་རབ་བརྟན་གཟུང་། །ཞེས་གསུངས་པ་ལྟར། སངས་
རྒྱས་སུ་བགྲོད་པའི་མྱུར་ལམ་མཆོག་ཏུ་གྱུར་པ་ཡིནཅིང་། ཐེག་པ་ཆེན་པོར་ཚུད་མི་
ཚུད་སེམས་འདི་ལ་རག་ལས་པས་ན། འོག་ནས་འབྱུང་བའི་ལྷའི་རྣལ་འབྱོར་དང་།
སྔགས་བཟླ་བ་དང་། ཕྱག་མཆོད་བྱེད་པ་སོགས་ཐམས་ཅད་བར་མ་དོར་ཡལ་བ་དང་།
འཁོར་བའི་བདེ་འབྲས་ཙམ་གྱི་རྒྱུར་མི་འགྱུར་བར་རྫོགས་པའི་བྱང་ཆུབ་ཀྱི་རྒྱུར་
འགྱུར་བའི་གསེར་འགྱུར་གྱི་རྩི་ལྟ་བུ་ཡིན་པས་སླ་ཆོས་དང་། ཚིག་ཤར་ཙམ་དུ་མ་
སོང་བར་ནན་ཏན་བསྐྱེད་པ་ཤིན་ཏུ་གལ་ཆེའོ།།
༢
ཐེག་པ་ཆེན་པོའི་གསོ་སྦྱོང་ལེན་ཚུལ།
༈ དེ་ནས་ཐེག་པ་ཆེན་པོའི་གསོ་སྦྱོང་ལེན་ཚུལ་ནི། བླ་མ་ལ་ཐུགས་རྗེ་ཆེན་པོ་དངོས་
ཀྱིའདུ་ཤེས་དང་། བླ་མའི་མཐའ་སྐོར་དུ་རྒྱལ་བ་སྲས་བཅས་ཐམས་ཅད་ཀྱིས་བསྐོར་
ནས་བཞུགས་པར་མོས་ནས་ཕྱག་གསུམ་བཙལ་ཏེ། མདུན་དུ་གུས་པར་འདུག་ནས།
གསོ་སྦྱོང་གི་སྡོམ་པ་ཞུ་བའི་ཡོན་དུ་མཎྜལ་ཕུལ་ལ། སེམས་ཅན་ཐམས་ཅད་ཀྱི་དོན་དུ་
ཡང་དག་པར་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་ཀྱང་ཐོབ་པར་བྱ།
དེའི་ཕྱིར་དུ་ཐེག་པ་ཆེན་པོའི་གསོ་སྦྱོང་གི་སྡོམ་པ་བླངས་ལ་ཚུལ་བཞིན་དུ་བསྲུང་སྙམ་
སེ
ས&uཐ： . .



སྐབས་དྲུག་པ། 39
དུ་བྱམས་སྙིང་རྗེ་བྱང་ཆུབ་ཀྱི་སེམས་ཤུགས་དྲག་དང་། དེས་ཀུན་ནས་བསླངས་ཏེ་
ཐེག་པ་ཆེན་པོའི་གསོ་སྦྱོང་གི་སྡོམ་པ་ལ་དམིགས་ཕུག་པའི་ལེན་འདོད་དང་། བསླབ་བྱ་
རྣམས་ལ་བསྲུང་སེམས་དང་། ཐོབ་དུས་སོགས་ཤེས་པ་ཤིན་ཏུ་གལ་ཆེ་བས། བླ་མས་
ཀྱང་བརྡ་ལེགས་པར་སྤྲད། སློབ་མ་རང་གི་ངོས་ནས་ཀྱང་རྩེ་གཅིག་ཏུ་དམིགས་རྣམ་
གསལ་བཏབ་སྟེ། དལ་བུའི་སྒོ་ནས་བླ་མའི་རྗེས་ཟློས་བྱ། གསོ་སྦྱོང་ལེན་པའི་ཚིག་ནི།
སློབ་དཔོན་དགོངས་སུ་གསོལ། ཇི་ལྟར་སྔོན་གྱི་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་རྟ་ཅང་ཤེས་ལྟ་བུ། གླང་པོ་ཆེན་པོ། བྱ་བ་བྱས་
ཤིང་། བྱེད་པ་བྱས་པ། ཁུར་བོར་བ། རང་གི་དོན་རྗེས་སུ་ཐོབ་པ། སྲིད་པར་ཀུན་ཏུ་
སྦྱོར་བ་ཡོངས་སུ་ཟད་པ། ཡང་དག་པའི་བཀའ་ལེགས་པར་རྣམ་པར་གྲོལ་བའི་ཐུགས།
ལེགས་པར་རྣམ་པར་གྲོལ་བའི་ཤེས་རབ་ཅན་དེ་དག་གིས། སེམས་ཅན་ཐམས་ཅད་
ཀྱི་དོན་གྱི་ཕྱིར་དང་། ཕན་པར་བྱ་བའི་ཕྱིར་དང་། གྲོལ་བར་བྱ་བའི་ཕྱིར་དང་།
ནད་མེད་པར་བྱ་བའི་ཕྱིར་དང་། མུ་གེ་མེད་པར་བྱ་བའི་ཕྱིར་དང་། བྱང་ཆུབ་ཀྱི་
ཕྱོགས་ཀྱི་ཆོས་རྣམས་ཡོངས་སུ་རྫོགས་པར་བྱ་བའི་ཕྱིར་དང་། བླ་ན་མེད་པ་ཡང་དག་
པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱུ་བར་བྱ་བའི་ཕྱིར་དུ།
གསོ་སྦྱོང་ངེས་པར་མཛད་པ་དེ་བཞིན་དུ། བདག་མིང་འདི་ཞེས་བགྱི་བས་ཀྱང་།
དུས་འདི་ནས་བཟུང་སྟེ་ཇི་སྲིད་སང་ཉི་མ་མ་ཤར་གྱི་བར་དུ། སེམས་ཅན་ཐམས་
ཅད་ཀྱི་དོན་གྱི་ཕྱིར་དང་། ཞེས་པ་ནས། སངས་རྒྱ་བར་བྱ་བའི་ཕྱིར་དུ་གསོ་སྦྱོང་
ངེས་པར་ཡང་དག་པར་བླང་བར་བགྱིའོ། །ཞེས་ལན་གསུམ་བརྗོད་ནས། རྫོགས་པ་
དང་མཉམ་དུ་སྡོམ་པ་ཐོབ་པའི་མོས་པ་བྱེད། དེ་ནས་ཐབས་ལེགས་བྱ།།
དེ་ནས་སྔར་ལྟར་བྱང་ཆུབ་ཀྱི་སེམས་གསལ་བཏབ་ལ་བསླབ་བྱ་ལ་བསྲུང་
སེམས་བསྐྱེད་དེ། དེང་ནས་སྲོག་གཅོད་མི་བྱ་ཞིང་། །རྫུན་གྱི་ཚིག་ཀྱང་མི་སྨྲའོ།
ས&uཐ： . .



40 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ན
།འཁྲིག་པའི་ཆོས་ཀྱང་མི་སྤྱོད་ཅིང་། །གཞན་གྱི་ནོར་ཡང་མི་བླང་ངོ༌། །སྐྱོན་ནི་མང་
པོ་ཉེར་བསྟེན་པའི། །ཆང་ནི་ཡོངས་སུ་སྤང་བར་བྱ། །ཁྲི་སྟན་ཆེན་པོ་མི་བྱ་ཞིང་།
།དེ་བཞིན་དུས་མ་ཡིན་པའི་ཟས། །དྲི་དང་འཕྲེང་བ་དང་ནི་རྒྱན། །གར་དང་གླུ་སོགས་
སྤང་བར་བྱ། །ཇི་ལྟར་དགྲ་བཅོམ་རྟགན་ཏུ་ནི། །སྲོག་གཅོད་ལ་སོགས་མི་བྱེད་ལྟར།
།དེ་བཞིན་སྲོག་གཅོད་ལ་སོགས་སྤང་། །བླ་མེད་བྱང་ཆུབ་མྱུར་ཐོབ་ཤོག །སྡུག་
བསྔལ་མང་འཁྲུགས་འཇིག་རྟེན་འདི། །སྲིད་པའི་མཚོ་ལས་སྒྲོལ་བར་ཤོག །ཅེས་
རྗེས་ཟློས་ལན་ཅིག་བྱ། དེ་ནས་ཚུལ་ཁྲིམས་རྣམ་དག་གི་གཟུངས། ཨོཾ་ཨ་མོགྷ་ཤཱི་ལ།
སཾ་བྷ་ར་སཾ་བྷ་ར། བྷ་ར་བྷ་ར། མཧཱ་ཤུད་དྷ། སརྦ་པདྨ་བི་བྷུཥི་ཏ། བྷཱུ་ཛ་དྷ་ར་དྷ་ར།
སམནྟ། ཨ་ཝ་ལོ་ཀི་ཏེ་ཧཱུྃ་ཕཊ་སྭཱ་ཧཱ། ཞེས་པ་འདི་བླ་མའི་རྗེས་ཟློས་ལན་གསུམ་
གྱིས་སྣ་དྲངས་ཚར་ཉེར་གཅིག་བཟླས་ལ། ཁྲིམས་ཀྱི་ཚུལ་ཁྲིམས་སྐྱོན་མེད་ཅིང་།
།ཚུལ་ཁྲིམས་རྣམ་པར་དག་དང་ལྡན། །རློམ་སེམས་མེད་པའི་ཚུལ་ཁྲིམས་ཀྱིས།
།ཚུལ་ཁྲིམས་ཕ་རོལ་ཕྱིན་རྫོགས་ཤོག །ཅེས་སྨོན་ལམ་བྱའོ།།
དེ་ལྟར་བླ་མའི་དྲུང་དུ་སྡོམ་པ་ལན་ཅིག་ཐོབ་ནས། སླར་རྟེན་གྱི་དྲུང་དུ་ལེན་
རུང་བས་དེའི་ཚེ་ཁྲུས་དང་། པདྨའི་རིགས་ཀྱི་དམ་ཚིག་གི་སྔགས་རྒྱ་འཆའ་བ་དང་།
རྒྱལ་བ་སྲས་བཅས་ལ་ཕྱག་འཚལ་བ་དང་། ལུས་འབུལ་བ་དང་། སྐྱབས་འགྲོ་སེམས་
བསྐྱེད་རྣམས་སྔར་བཞིན་སྔོན་དུ་བཏང་ནས། རྟེན་ལ་ཐུགས་རྗེ་ཆེན་པོ་དངོས་ཀྱི་
འདུ་ཤེས་བཞག་ལ་ཕྱག་བཙལ་ནས་མཎྜལ་ཕུལ། བྱང་ཆུབ་ཀྱི་སེམས་ཤུགས་དྲག་
ཏུ་གསལ་བཏབ་ལ། ཇི་ལྟར་ཞེས་སོགས་ལན་གསུམ་བརྗོད་ནས་སྡོམ་པ་བླངས།
གསུམ་པ་རྫོགས་པ་དང་སྡོམ་པ་ཐོབ་པའི་མོས་པ་བྱེད། དེང་ནས་སྲོག་གཅོད་མི་བྱ་
ཞིང་། །ཞེས་སོགས་བརྗོད། ཚུལ་ཁྲིམས་རྣམ་དག་གི་གཟུངས་ཉེར་གཅིག་བཟླས་ནས་
སྨོན་ལམ་བྱའོ། །དེ་ལྟར་གསོ་སྦྱོང་ལེན་པ་ནི་བྱ་རྒྱུད་རིགས་གསུམ་ག་ནས་བཤད་ལ།
ས&uཐ： . .



སྐབས་དྲུག་པ། 41
ཁྱད་པར་ཐུགས་རྗེ་ཆེན་པོ་དོན་ཡོད་ཞགས་པའི་རྒྱུད་ལས། རིག་སྔགས་འཆང་བ་
གཙང་རྒྱུར་པས། །གཙང་མའི་གོས་ནི་བགོ་བར་བགྱི། །ལེགས་བཀྲུས་རྣམ་པར་དག་
པ་དང་། །གསོ་སྦྱོང་དག་ནི་བླངས་པ་དང་། །དཀར་གསུམ་ཟས་ནི་འཚལ་ནས་སུ།
།དུས་གསུམ་བཟླས་བརྗོད་བགྱིས་བ་ནི། །ཞེས་ཁྲུས་དང་གཙང་སྦྲ་སྔོན་དུ་བཏང་ནས་
ཐེག་པ་ཆེན་པོའི་གསོ་སྦྱོང་གི་སྡོམ་པ་ལེན་པར་གསུངས་ལ། གཞན་ཡང་རྒྱུད་དེར་
སྨྱུང་གནས་བྱ་བའི་ཚུལ་ཡང་ནས་ཡང་དུ་གསུངས་སོ། །ཚུལ་ཁྲིམས་རྣམ་དག་གི་
གཟུངས་འདོན་པའང་རྒྱུད་དེར་གསུངས་ཏེ། རྒྱུད་དེ་ཉིད་ལས། དེ་བཞིན་གཤེགས་
པ་ཐམས་ཅད་ལ་ཕྱག་འཚལ་ལོ། །བྱང་ཆུབ་སེམས་དཔའ་ཆེན་པོ་འཕགས་པ་སྤྱན་
རས་གཟིགས་དབང་ཕྱུག་ཐུགས་རྗེ་ཆེན་པོ་ལ་ཕྱག་འཚལ་ལོ། །ཨོཾ་ཨ་མོ་གྷ་ཤཱི་ལ།
སཾ་བྷ་ར་སཾ་བྷ་ར། བྷ་ར་བྷ་ར། མཧཱ་ཤུད་དྷ་སརྦ་པདྨ་བི་བྷུ་ཥི་ཏ་བྷཱ་ཛ། དྷ་ར་དྷ་ར།
སམནྟ། ཨ་ཝ་ལོ་ཀི་ཏེ་ཧཱུྃ་ཕཊ་སྭཱཧཱ། གཟུངས་འདི་སྨྱུང་བར་བྱས་ཏེ། གསོ་སྦྱོང་གི་
ཡན་ལག་བརྒྱད་བཟུང་ནས། མི་སྨྲ་བར་ལན་ཉི་ཤུ་རྩ་གཅིག་དྲན་པར་བྱའོ།།
དེ་ནས་དོན་ཡོད་པའི་སྙིང་པོའི་བཟླས་བརྗོད་བྱའོ། །བཟླས་བརྗོད་བྱས་
པ་ཙམ་གྱི་མོད་ལ་ཚུལ་ཁྲིམས་ཡོངས་སུ་དག་པ་ཆེན་པོ་དང་ལྡན་པར་འགྱུར་རོ།
།ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཡོངས་སུ་རྫོག་སཔར་འགྱུར་རོ། །ཚུལ་ཁྲིམས་
ཀྱི་དྲི་ཞིམ་པོའི་དྲི་མང་པོ་ལུས་ལས་འབྱུང་ཞིང་། ཕྱོགས་བཅུའི་འཇིག་རྟེན་དུ་གྲགས་
པར་འགྱུར་རོ། །གང་ཞིག་ཉི་མ་རེ་རེ་བཞིན་གཟུངས་འདི་དྲན་ན། དེ་ནི་རྟག་ཏུ་ཚུལ་
ཁྲིམས་ཡོངས་སུ་དག་པར་འགྱུར་རོ། །དགེ་སློང་གང་ཞིག་ཚུལ་ཁྲིམས་ཉམས་པ་སྨྱུང་
བར་བྱས་ཏེ། འདི་བཟླས་བརྗོད་བྱས་ན། བཟླས་བརྗོད་བྱས་པ་ཙམ་གྱི་མོད་ལ་ཚུལ་
ཁྲིམས་ཡོངས་སུ་དག་པར་འགྱུར་རོ། །ཚུལ་ཁྲིམས་མང་པོ་དང་ལྡན་པར་འགྱུར་རོ།
།ཞེས་གསུངས་སོ།།



42 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
གསོ་སྦྱོང་གི་ཆོ་གའི་དོན་ནི། ཇི་ལྟར་སྔོན་གྱི་ཞེས་སོགས། སྔོན་སངས་རྒྱས་
རྣམས་ཀྱིས་ཇི་ལྟར་མཛད་པ་དཔེར་བརྗོད་དེ། དེ་ཡང་བཅོམ་ལྡན་འདས་ཤཱཀྱ་
ཐུབ་པ་ལ་སོགས་པ་སྔོན་བྱོན་ཟིན་པའི་སངས་རྒྱས་བཅོམ་ལྡན་འདས་དེ་དག་ཀྱང་།
གདོད་མ་ནས་སངས་རྒྱས་ཟིན་ཟིན་པ་ཞིག་མིན་གྱི། བཤེས་སྤྲིངས་ལས། གང་
དག་ཆོས་སྔོན་བགྱིས་པ་དེ་དག་ཀྱང་། །གནམ་ནས་བབ་པ་མ་ལགས་ལོ་ཏོག་བཞིན།
།ས་རུམ་ནས་འཐོན་མ་ལགས་དེ་དག་སྔོན། །ཉོན་མོངས་རག་ལས་སེམས་བསྐྱེད་ཁོ་
ནར་བས། །ཞེས་དང་། ཡོན་ཏན་མཐའ་ཡས་པར་བསྟོད་པ་ལས་ཀྱང་། གང་སུ་ལ་
ལ་དག་གིས་བདེ་གཤེགས་གོ་འཕང་བརྙེས་པ་དེ་དག་ཀྱང་། །འདི་བས་ཤིན་ཏུ་སྨད་
པའི་གནས་སྐབས་དག་ཏུ་ལྷུང་བ་བྱུང་ངོ་ཞེས། དེ་སླད་ཁྱོད་ཀྱིས་ཉམ་ངར་ལྷུང་བའི་
ཚེ་ཡང་བདག་ཉིད་སྨད་མ་མཛད། །བདག་ལ་སྨོད་པ་མི་རུང་སྐྱེས་བུ་དར་བ་ཞུམ་པར་
བགྱིད་མ་ལགས། །ཞེས་གསུངས་པ་ལྟར།།
བཅོམ་ལྡན་འདས་དེ་དག་ཀྱང་སྔོན་བདག་ཅག་དང་མཚུངས་པར་འཁོར་བར་
གནས་པ་ལས་དགེ་བའི་བཤེས་གཉེན་རེ་དང་མཇལ་བའི་དྲིན་ལས་འཁོར་བས་ཡིད་
འབྱུང་ཞིང་། སེམས་ཅན་ཀུན་ལའང་བརྩེ་བ་སྐྱེས་ནས་བྱང་ཆུབ་ཏུ་ཐུགས་བསྐྱེད་དེ།
འདི་ལྟ་བུའི་ཐེག་པ་ཆེན་པོའི་གསོ་སྦྱོང་གི་སྡོམ་པ་བཞེས་ནས་ཡང་དག་པར་བསྲུངས་
ཤིང་། ལམ་ལ་བསླབས་པས་སངས་རྒྱས་པ་ཡིན། དེ་བཞིན་དུ་བདག་གིས་ཀྱང་དགེ་
བའི་བཤེས་གཉེན་གྱི་སྐུ་དྲིན་ལས་ཐེག་པ་ཆེན་པོའི་ཆོས་དང་མཇལ་བའི་སྐབས་འདིར་
བྱང་ཆུབ་ཏུ་སེམས་བསྐྱེད་ནས་ལམ་ལ་བསླབས་ན་ངེས་པར་སངས་རྒྱས་ཀྱི་གོ་འཕང་
ཐོབ་ནུས་པས། བདག་གིས་ཅི་ནས་ཀྱང་། ཐེག་པ་ཆེན་པོའི་གསོ་སྦྱོང་གི་སྡོམ་པ་
བླངས་ལ་ཚུལ་བཞིན་དུ་བསྲུང་སྙམ་དུ་བསམ་པ་བརྟན་པར་བྱས་ནས་ལེན་པ་ཡིན་ལ།
ཀུན་སློང་གི་བསམ་པ་ཇི་ལྟར་བྱ་བ་ནི། རང་གཅིག་པུའི་ཆེད་དུ་མ་ཡིན་པར།



སྐབས་དྲུག་པ། 43
་པས།
སྔོན་གྱི་རྒྱལ་བ་རྣམས་ཀྱི་ཐུགས་བསྐྱེད་ལྟར། སེམས་ཅན་ཐམས་ཅད་ཀྱི་དོན་དུ་
ལེན་པ་ཡིན་ནོ།།
སེམས་ཅན་གྱི་དོན་ཇི་ལྟ་བུ་སྙམ་ན། དེ་ལ་གནས་སྐབས་ཀྱི་དོན་དང་།
མཐར་ཐུག་གི་དོན་གཉིས་ཡོད་ དེའི་ཕྱིར་དུ་ལེན་སྙམ་པ་ནི་ཕན་པར་བྱ་བའི་
ཕྱིར་དང་། གྲོལ་བར་བྱ་བའི་ཕྱིར་ཞེས་པའི་དོན་ནོ། །དེ་ལ་ཕན་པ་ནི་གནས་སྐབས་
ཀྱི་འདོད་པའི་དོན་ཕུན་སུམ་ཚོགས་པ་རྣམས་སོ། །གྲོལ་བ་ནི་མཐར་ཐུག་གི་དོན་
སྒྲིབ་གཉིས་ལས་གྲོལ་བའི་གོ་འཕང་ངོ་། །འོ་ན་གནས་སྐབས་ཕན་པ་ནི་ཇི་ལྟ་བུ།
མཐར་ཐུག་གྲོལ་བ་དེ་ཇི་ལྟ་བུ་སྙམ་ན། ངན་སོང་གི་སྡུག་བསྔལ་འཇིགས་སུ་
རུང་བ་དང་། བདེ་འགྲོའི་རྟེན་ལ་ཡང་ལུས་སེམས་གདུང་བར་བྱེད་པའི་ནད་དང་།
དབུལ་ཞིང་ཕོངས་པ་སོགས་སྡུག་བསྔལ་བའི་རྒྱུ་མུ་གེ་ལ་སོགས་པ་རྒྱུན་བཅད་དེ་
མེད་པར་བྱ་བ་ནི་གནས་སྐབས་ཕན་པ་ཡིན་པས་དེའི་ཕྱིར་དང་། མཐར་ཐུག་སྒྲིབ་
གཉིས་ཀྱི་འཆིང་བ་ལས་གྲོལ་བའི་ཐབས་དྲན་པ་ཉེ་བར་བཞག་པ་བཞི། ཡང་དག་
སྤོང་བ་བཞི། རྫུ་འཕྲུལ་གྱི་རྐང་པ་བཞི། དད་སོགས་དབང་པོ་ལྔ་། སྟོབས་ལྔ་།
བྱང་ཆུབ་ཀྱི་ཡན་ལག་བདུན། འཕགས་པའི་ལམ་ཡན་ལག་བརྒྱད་དེ་བྱང་ཆུབ་
ཀྱི་ཕྱོགས་ཀྱི་ཆོས་སུམ་ཅུ་རྩ་བདུན།
ད་པོ་དེ་ཡོངས་སུ་རྫོགས་པར་བྱ་བའི་ཆེད་དང་།
དེ་ལྟ་བུའི་སྒོ་ནས་སེམས་ཅན་ཐམས་ཅད་ཀྱི་གནས་སྐབས་དང་མཐར་ཐུག་གི་དོན་
ཐམས་ཅད་མཐར་ཕྱིན་པར་བྱེད་པ་ལ། རང་ཉིད་ཀྱིས་རྫོགས་པའི་སངས་རྒྱས་ཀྱི་གོ་
འཕང་ཐོབ་དགོས་པས། རང་དང་གཞན་གྱི་དོན་དེ་དག་ཐམས་ཅད་བསྒྲུབ་པའི་ཕྱིར།
རང་ཉིད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་
སངས་རྒྱ་བར་བྱ་བའི་ཕྱིར་དུ་ཐེག་པ་ཆེན་པོའི་གསོ་སྦྱོང་གི་སྡོམ་པ་ལེན་པར་བྱེད་
ཅེས་པའོ།།



44 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
དེ་ལྟར་ཐེག་པ་ཆེན་པོའི་གསོ་སྦྱོང་གི་ཚིག་འདི་དག་ནི་དོན་ཤིན་ཏུ་རྒྱ་ཆེ་བ་ཞིག་
སྟེ། རིན་ཆེན་འཕྲེང་བ་ལས། དམ་པའི་ཆོས་ཀྱི་སྣོད་ལ་ནི། །ཆོས་འགྲུབ་འགྱུར་ཏེ་
གང་ཞིག་ལ། །དང་པོར་མངོན་པར་མཐོ་བའི་ཆོས། །ཕྱིས་ནི་ངེས་པར་ལེགས་འབྱུང་
བའོ། །གང་ཕྱིར་མངོན་པར་མཐོ་ཐོབ་ནས། །རིམ་གྱིས་ངེས་པར་ལེགས་པ་འོང་།
།དེ་ལ་མངོན་མཐོ་བདེ་བ་སྟེ། །ངེས་པར་ལེགས་པ་ཐར་པར་འདོད། །ཅེས་གསུངས་
པ་ལྟར། སེམས་ཅན་ཐམས་ཅད་ལ་གནས་སྐབས་དང་མཐར་ཐུག་གི་དོན་ཐམས་ཅད་
རིམ་གྱིས་འགྲུབ་པར་སྨོན་པའོ། །འདི་ལ་གསོ་སྦྱོང་ཞེས་བརྗོད་པའི་རྒྱུ་མཚན་ནི།
སློབ་དཔོན་དབྱིག་གཉེན་གྱིས་དགེ་བའི་རྩ་བ་གསོ་ཞིང་། ཉེས་ལྟུང་སྦྱོང་བར་བྱེད་པས་
ན་གསོ་སྦྱོང་ཞེས་བརྗོད་པར་མཛོད་ཀྱི་རང་འགྲེལ་དུ་བཤད། སློབ་དཔོན་ཡོན་ཏན་
འོད་ཀྱིས། བསླབ་པ་གསུམ་པོ་དག་གསོ་ཞིང་སྦྱོང་བར་བྱེད་པས་ན་གསོ་སྦྱོང་ཞེས་
བརྗོད་པར་ལས་ཆོག་ཀརྨ་ཤ་ཏཾ་དུ་བཤད། མཚོ་སྣ་བ་ཆེན་པོས་ཚུལ་ཁྲིམས་གསོ་ཞིང་
སྦྱོང་བར་བྱེད་པ་ནི་མཐུན་པའི་གསོ་སྦྱོང་གི་དོན་དུ་མཚོ་ཊིཀ་ཆེན་པོ་ལས་བཤད་དོ།།
བསྲུང་བྱའི་ཡན་ལག་ནི། མཛོད་ལས། ཚུལ་ཁྲིམས་ཡན་ལག་བག་ཡོད་པའོ།
།ཡན་ལག་བརྟུལ་ཞུགས་ཡན་ལག་སྟེ། །བཞི་གཅིག་དེ་བཞིན་གསུམ་རིམ་བཞིན།
།ཞེས་གསུངས་པ་ལྟར། ཡན་ལག་བརྒྱད་ཡོད་དེ། སྲོག་གཅོད་སྤོང་བའི་ཡན་ལག
།མ་བྱིན་ལེན་སྤོང་བའི་ཡན་ལག །མི་ཚངས་སྤྱོད་སྤོང་བའི་ཡན་ལག། བརྫུན་ཚིག་
སྤོང་བའི་ཡན་ལག། མྱོས་འགྱུར་སྤོང་བའི་ཡན་ལག། དཀོན་མཆོག་མཆོད་པ་སོགས་
ཀྱི་དོན་མིན་པར་གླུ་གར་དང་རོལ་མོ་བྱེད་པ་དང་། ཆགས་པའི་བསམ་པས་འཕྲེང་བ་
དང་རྒྱན་འདོགས་པ་དང་། ལུས་ལ་དྲིས་བྱུག་པ་སོགས་སྤོང་བ་སྟེ་གར་སོགས་འཕྲེང་
སོགས་སྤོང་བའི་ཡན་ལག །དགོས་མེད་དུརིན་པོ་ཆེའི་ཁྲི་དང་ཁྲི་སྟན་ཆེན་པོ་དང་།
ཁྲུ་གང་ལས་མཐོ་བའི་ཁྲི་སྟན་མཐོན་པོ་ལ་འདུག་པ་སྤོང་བ་སྟེ་ཁྲི་སྟན་ཆེ་མཐོ་སྤོང་



སྐབས་དྲུག་པ། 45
བའི་ཡན་ལག །དུས་མ་ཡིན་པའི་ཁ་ཟས་སྤོང་བའི་ཡན་ལག་སྟེ་བརྒྱད། བརྒྱད་པོ་
དེ་བསྡུ་ན་ཡན་ལག་གསུམ་དུ་འདུ་སྟེ། རྩ་བཞི་སྤོང་བ་ཚུལ་ཁྲིམས་ཀྱི་ཡན་ལག་དང་།
མྱོས་འགྱུར་སྤོང་བ་བག་ཡོད་ཀྱི་ཡན་ལག་དང་། གར་སོགས་འཕྲེང་སོགས་སྤོང་བའི་
ཡན་ལག་དང་། ཁྲི་སྟན་ཆེ་མཐོ་སྤོང་བའི་ཡན་ལག་དང་། དུས་མིན་ཁ་ཟས་སྤོང་བའི་
ཡན་ལག་གསུམ་པོ་དེ་བརྟུལ་ཞུགས་ཀྱི་ཡན་ལག་ཏུ་འཇོག་གོ།
འོན་ཏེ་སྤང་བྱ་ཡན་ལག་བརྒྱད་པོ་དེ་སྤོང་བ་བསྙེན་གནས་ཀྱི་སྐབས་སུའང་
འབྱུང་བས། སྡོམ་པ་འདི་དང་བསྙེན་གནས་གཉིས་ཁྱད་མེད་པར་འགྱུར་རོ་སྙམ་
ན། འདི་གཉིས་ནི་ཁྱད་པར་ཤིན་ཏུ་ཆེ་སྟེ། ལེན་པའི་ཡུལ་མི་འདྲ། རྟེན་གྱི་
ཁྱད་པར་མི་འདྲ། བསམ་པའི་ཁྱད་པར་མི་འདྲ། ཇི་ལྟར་ལེན་པའི་ཆོ་ག་མི་འདྲ།
བླངས་ནས་བསྲུང་ཚུལ་མི་འདྲ་། མཐར་འབྲས་བུ་འགྲུབ་ཚུལ་མི་འདྲ་བའི་ཁྱད་
པར་དུ་མ་ཡོད་དོ། །ལེན་པའི་ཡུལ་མི་འདྲ་བ་ནི། བསྙེན་གནས་ནི་དགེ་བསྙེན་
ཡན་ཆད་སོ་ཐར་གྱི་སྡོམ་ལྡན་གང་ཡང་རུང་བ་ཞིག་གི་དྲུང་དུ་བླངས་པས་སྐྱེ་ལ།
ཐེག་ཆེན་གསོ་སྦྱོང་གི་སྡོམ་པ་ལེན་པའི་ཡུལ་ནི། ཐེག་པ་ཆེན་པོའི་སྡོམ་ལྡན་
ཞིག་དགོས་ཤིང་། རང་ཉིད་ཀྱིས་རྟེན་གྱི་དྲུང་དུ་བླངས་ཀྱང་སྐྱེ་བས་སོ། །རྟེན་གྱི་
ཁྱད་པར་མི་འདྲ་བ་ནི། བསྙེན་གནས་ཀྱི་སྡོམ་པ་ནི་དགེ་ཚུལ་དང་དགེ་སློང་རྣམ་
དག་གིས་ལེན་དུ་མི་རུང་སྟེ། དགེ་ཚུལ་དང་། དགེ་སློང་གིས་བསྙེན་གནས་ཀྱི་
སྡོམ་པ་བླངས་ནས་བདག་བསྙེན་གནས་ཡན་ལག་བརྒྱད་པར་གཟུང་དུ་གསོལ་ཞེས་
བསྙེན་གནས་པར་ཁས་བླངས་ནས་སྡོམ་པ་གོང་མ་གཏོང་བས་ཤིན་ཏུ་མི་རུང་ལ།
ཐེག་པ་ཆེན་པོའི་གསོ་སྦྱོང་གི་སྡོམ་པ་ནི། དགེ་སློང་རྣམ་དག་གིས་ལེན་དུ་རུང་
བར་གསུངས་སོ། །བསམ་པའི་ཁྱད་པར་མི་འདྲ་བ་ནི། བསྙེན་གནས་ཀྱི་སྡོམ་པ་
ནི་ངེས་འབྱུང་གི་བསམ་པ་ཅན་གྱིས་བླངས་ན་སྐྱེ་ལ། ཐེག་པ་ཆེན་པོའི་གསོ་སྦྱོང་



46 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
གི་སྡོམ་པ་ལ་ནི་ངེས་པར་བྱང་ཆུབ་ཀྱི་སེམས་བཅོས་མ་ཚུན་ཆད་དུ་བསྐྱེད་པ་དགོས་
པ་ནི་གོང་དུ་བཤད་ཟིན་པ་ལྟར་རོ།།
ཇི་ལྟར་ལེན་པའི་ཆོ་ག་མི་འདྲ་བ་ནི། བསྙེན་གནས་ཀྱི་སྡོམ་པ་ནི་འདུལ་བ་
ལུང་དང་། གནས་འཇོག་གི་མདོ་ནས་བཤད་པ་ལྟར་སྐྱབས་འགྲོ་རྩོམ་བྱེད་དུ་བྱས་
ནས་བསྙེན་གནས་ཡན་ལག་བརྒྱད་པར་ཁས་ལེན་ལན་གསུམ་བྱས་པས་ཐོབ་པ་ཡིན་
ལ། ཐེག་པ་ཆེན་པོའི་གསོ་སྦྱོང་གི་སྡོམ་པ་ནི། སངས་རྒྱས་རྣམས་ཀྱིས་ལམ་དུས་
ཇི་ལྟར་མཛད་པ་དཔེར་བྱས་ཏེ། རང་ཉིད་ཀྱང་དེ་ལྟ་བུའི་རྣམ་ཐར་གྱི་རྗེས་སུ་
སློབ་པར་ཁས་ལེན་པ་ཡིན་པས་ཁྱད་པར་ཤིན་ཏུ་ཆེའོ། །བླངས་ནས་བསྲུང་ཚུལ་
མི་འདྲ་བ་ནི། བསྙེན་གནས་པས་ཤ་ངེས་པར་སྤང་དགོས་པར་བཤད་པ་མེད་ལ།
ཐེག་པ་ཆེན་པོའི་གསོ་སྦྱོང་གི་སྡོམ་པ་བླངས་པས་ནི་ཤ་ངེས་པར་སྤང་དགོས།
མཐར་འབྲས་བུ་མི་འདྲ་བ་ནི་བསྙེན་གནས་པས་ཐེག་པ་གང་ཡང་རུང་བར་སེམས་
བསྐྱེད་དུ་རུང་བས་ཐེག་དམན་དུ་སེམས་བསྐྱེད་ན་ཐེག་དམན་གྱི་འབྲས་བུ་འགྲུབ་ལ།
ཐེག་ཆེན་དུ་སེམས་བསྐྱེད་ན་ཐེག་ཆེན་གྱི་འབྲས་བུ་འགྲུབ། ཐེག་ཆེན་གསོ་སྦྱོང་
གི་སྡོམ་པ་བླངས་པས་ནི་སེམས་བསྐྱེད་ཉམས་ན་མ་གཏོགས་རྫོགས་བྱང་གི་འབྲས་
བུ་ངེས་པར་འགྲུབ་བོ།།
དེ་ལྟར་གསོ་སྦྱོང་གི་སྡོམ་པ་བླངས་ནས་ཚོགས་ཞིང་མཆོད་པ་ལ། རྟེན་
གཞལ་ཡས་ཁང་བསྐྱེད་པ་དང་། བརྟེན་པ་ཚོགས་ཞིང་གི་ལྷ་སྤྱན་དྲངས་ཏེ་བཞུགས་
སུ་གསོལ་བ་དང་། མཆོད་བསྟོད་སོགས་བྱ་བ་དང་། ཚད་མེད་བཞི་བསྒོམ་པའོ།།



སྐབས་དྲུག་པ། 47
༣
རྟེན་གཞལ་ཡས་ཁང་བསྐྱེད་པ།
༈ དང་པོ་ནི་སྟན་བདེ་བ་ལ་འདུག་ནས་ཐུགས་རྗེ་ཆེན་པོའི་ལྷ་ཚོགས་ལ་དད་གུས་དྲག་
པོ་དང་། སེམས་ཅན་ལ་བྱམས་སྙིང་རྗེ་དུ་རེ་བའི་ངང་ནས། རང་གི་མདུན་དུ་རིན་
པོ་ཆེ་དུ་མ་ལས་བྱས་པའི་ས་གཞི་གསེར་གྱི་བྱེ་མ་བདལ་བར་གྱུར་པར་བསམས་ནས།
ཨོ་ཙ་ལ་བི་ཧཱུྃ་སྭཱཧཱ། ཞེས་པའི་སྔགས་བརྗོད་ནས་བྱིན་གྱིས་བརླབས། ས་གཞི་དེའི་
སྟེང་དུ་འོ་མའི་རྒྱ་མཚོ་ཆེན་པོ་ཉ་ལྕིབས་ལ་སོགས་པའི་སྐྱོན་དང་བྲལ་བ། པདྨ་དང་
ཨུཏྤལ་ལ་སོགས་པའི་མེ་ཏོག་གིས་བརྒྱན་པ། རིན་པོ་ཆེའི་བྱའི་ཚོགས་མང་པོ་ལྡིང་
བར་གྱུར་བར་བསམས་ལ། ཨོཾ་བི་མ་ལ་དྷ་ཧ་ཧཱུཾ། ཞེས་བརྗོད་ཅིང་བྱིན་གྱིས་བརླབས།
དེའི་དབུས་སུ་རི་རབ་གྲུ་བཞི་པ། ངོས་བཞི་ནས་གསེར་དང་། དངུལ་དང་། ཨིན་ནི་
ལ་དང་། སྦུར་ལེན་ལས་བྱས་པའི་ཐེམ་སྐས་ཀྱི་འཕྲེང་བས་བརྒྱན་པ། མཐའ་ཐོག་
ཐག་དཔག་བསམ་གྱི་ཤིང་ལེགས་པར་འཁྲུངས་པ་ལ་རྣམ་པར་རྒྱལ་བའི་བ་དན་སྟོང་
འཕུར་བས་བརྒྱན་པ། དེའི་སྟེང་དུ་པདྨའི་སྡོང་བུ་རིན་པོ་ཆེ་དུ་མས་བརྒྱན་པའི་རིན་པོ་
ཆེ་སྣ་ཚོགས་པའི་འདབ་མ་ཅན་གསེར་གྱི་ཟེ་བ་དང་ལྷུར་ལེན་གི་ཟེའུ་འབྲུ་དང་ལྡན་པ།
སྙིང་པོའི་ཐོག་ལ་དངུལ་གྱི་རི་མོས་བསྐོར་བ། དཔག་ཚད་དུ་མའི་ཁྱོན་ཅན་རི་
རབ་ཀྱི་དབུས་བརྟོལ་ནས་བྱུང་བའི་པདྨའི་སྟེང་དུ་སྣ་ཚོགས་རྡོ་རྗེའི་ལྟེ་བར་ཧཱུཾ་ལས
གཞལ་ཡས་ཁང་གྲུ་བཞི་སྒོ་བཞི་ལ་སོགས་པ་མཚན་ཉིད་ཐམས་ཅད་ཡོངས་སུ་
རྫོགས་པའི་དབུས་སུ་སྣ་ཚོགས་པདྨ་འདབ་མ་བརྒྱད་པའི་ལྟེ་བ་དང་ཕྱོགས་བཞིར་
ཟླ་བའི་གདན་རེ་རེ་བསམས་ཏེ་གཞལ་ཡས་ཁང་གདན་དང་བཅས་པ་གསལ་བཏབ།
ན་མ་སརྦ་ཏ་ཐཱ་ག་ཏཱ་ནཾ་སརྦ་ཐཱ་ཁཾ ཨུངྒ་ཏེ་སྤ་ར་ཎ་ཧི་མཾ་ག་ག་ན་ཁཾ་སྭཱཧཱ། ཞེས་



48 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
བརྗོད་ཅིང་བྱིན་གྱིས་བརླབས། འདི་ལ་རྡོ་རྗེ་འཆང་ཆེན་པོའི་ལམ་གྱི་རིམ་པ་ལས།
སྔགས་འདི་ལན་བརྒྱ་བཟླས་ནས་བྱིན་བརླབས་བྱ་བར་གསུངས་ཤིང་། དེའི་ཚེ་ཕྱག་
རྒྱ་ཇི་ལྟར་བྱ་བའི་ཚུལ་ཡང་གསུངས་སོ། །དེ་ནས་སྟེང་དུ་བླ་བྲེ་ཡང་སྐད་ཅིག་གིས་
བྱུང་བར་བསམ་མོ།།
འ
བརྟེན་པ་ཚོགས་ཞིང་གི་ལྷ་སྤྱན་དྲངས་ཏེ་བཞུགས་སུ་གསོལ་བ།
༈ གཉིས་པ་བརྟེན་པ་ཚོགས་ཞིང་གི་ལྷ་སྤྱན་དྲངས་ཏེ་བཞུགས་སུ་གསོལ་བ་ནི།
ཚོགས་ཞིང་སྤྱན་འདྲེན་པ་ལ། རང་ཉིད་སྐད་ཅིག་གིས་ཐུགས་རྗེ་ཆེན་པོར་བསྐྱེད་ནས་
སྤྱན་འདྲེན་པར་སྒྲུབ་ཐབས་ལས་གསུངས་ཤིང་། དགེ་སློང་མ་དཔལ་མོའི་དགོངས་
པར་ཡང་མངོན་ཏེ། དཔལ་མོས་མཛད་པའི་སྒྲུབ་ཐབས་ལས། རང་གི་སྙིང་ཁར་ཨ་
ལས་ཟླ་བའི་དཀྱིལ་འཁོར་རྣམ་པར་བསམ་ཞིང༌། དེའི་སྟེང་དུ་དྲོ་བ་རྣམས་ཀྱི་བཞི་པ་
མེའི་བུ་ལ་བརྟེན་པ་ང་རོ་བཞི་པས་མནན་ཞིང་གཞོན་ནུ་མའི་ནུ་མས་བརྒྱན་པ་བལྟའོ།
།དེ་ནས་ས་བོན་གྱི་ཡི་གེ་ལས་འོད་ཟེར་རྣམས་བྱུང་བས་བླ་མ་དང་སངས་རྒྱས་དང་
བྱང་ཆུབ་སེམས་དཔའ་དང་། རྗེ་བཙུན་སྤྱན་རས་གཟིགས་དབང་ཕྱུག་སྤྱན་དྲངས་ཏེ།
དེ་དག་གི་མདུན་ཉིད་དུ་ཕྱག་འཚལ་བ་སྔོན་དུ་སོང་བས། ཞེས་སོགས་གསུངས་ཤིང་།
མགོན་པོ་ཀླུ་སྒྲུབ་ཀྱིས་མཛད་པའི་སྒྲུབ་ཐབས་ལས་ཀྱང་། དེ་ནས་རང་གི་སྙིང་ཁར་
ཆོས་ཀྱི་དབྱིངས་སྐྱེ་མེད་སྟོན་པར་བྱེད་པའི་ཡི་གེ་ལས་ཟླ་བའི་དཀྱིལ་འཁོར་བསམས་
ལ། དེའི་སྟེང་དུ་ཧཱི༔དཀར་པོ་ཚེག་དྲག་དང་བཅས་པ་ལས་འོད་ཟེར་འཕྲོས་པས་ལུས་
ཁྱབ་སྡིག་སྒྲིབ་སྦྱངས་ནས་འཕགས་པ་སྤྱན་རས་གཟིགས་ཀྱི་དབང་ཕྱུག་ཕྱག་སྟོང་
པར་བསྐྱེད། དེའི་སྙིང་ཁ་ནས་ཧཱི༔ལས་འོད་ཟེར་འཕྲོས་པས་མདུན་གྱི་ནམ་མཁའ་ལ་
སྒྱུ་



སྐབས་དྲུག་པ། 49
འཕགས་པ་སྤྱན་རས་གཟིགས་ཀྱི་དབང་ཕྱུག་ཕྱག་སྟོང་པ་འཁོར་དང་བཅས་པ་དང་།
བླ་མ་དང་སངས་རྒྱས་དང་བྱང་ཆུབ་སེམས་དཔའ་དཔག་ཏུ་མེད་པ་བསམས་ལ།
དེ་རྣམས་ལ་ཕྱག་འཚལ་བའི་སྔགས། ཞེས་སོགས་གསུངས་སོ།།
དེ་ཡང་ཚོགས་ཞིང་ལ་མཆོད་པ་འབུལ་བ་ལ་མཆོད་པ་རྣམས་བྱིན་གྱིས་བརླབ་
དགོས་ཤིང༌། རང་ཐ་མལ་གྱི་སྣང་ཞེན་དང་ལྡན་པས་བགེགས་བསལ་བ་དང་།
མཆོད་རྫས་བྱིན་རླབས་སྔགས་ནས་འབྱུང་བ་ལྟར་བྱ་མི་ནུས་པས་རང་ལྟར་བསྐྱེད་
དགོས་པར་གྲུབ་ཅིང་། མཆོད་པ་འབུལ་བའི་ཚེ་ཡང་རང་གི་སྙིང་ཁ་ནས་མཆོད་ལྷ་
སྤྲོས་ནས་འབུལ་བ་ཡིན་པས་ཚོགས་ཞིང་མཆོད་པའི་སྔོན་དུ་རང་ཉིད་ལྷར་བསྐྱེད་
པ་ངེས་པར་དགོས་སོ། །སྤྱན་འདྲེན་པ་ནི་མཆོད་ཡོན་གྱིས་བྱ་དགོས་པར་གོང་དུ་
བཤད་ཟིན་པ་ལྟར་ཡིན་པས་རྒྱུད་ནས་བཤད་པ་དང་མཐུན་པའི་སྣོད་དུ། མཆོད་ཡོན་
གྱི་རྫས་ཆུ་གཙང་དང་སྦྱར་བ་བཤམས། དེ་ལ་ཡང་ཞི་རྒྱས་སོགས་ལས་དང་མཐུན་
པའི་རྫས་ཀྱི་ཁྱད་པར་ལེགས་གྲུབ་ཀྱི་རྒྱུད་ནས་བཤད་པ་ལྟར་ཤེས་དགོས་ཤིང་། ལས་
ཐམས་ཅད་པ་ལ་ཐུན་
ད་མོང་དུ་ཤིས་པ་ནི་འབྲས་ཡོས་དང་། དྲི་བཟང་པོའི་སྤོས་དང་།
མེ་ཏོག་དཀར་པོ་དང་། ཀུ་ཤ་དང་། ཏིལ་ཆུ་གཙང་དང་སྦྱར་བ་རྣམས་བཤམས།
རྒྱུད་ནས་བཤད་པ་ལྟར་སྔགས་ཀྱིས་བྱིན་གྱིས་བརླབས་ལ། པུས་མོ་ས་ལ་བཙུགས་
ཕྱག་རྒྱ་དང་བཅས་ནས་སྤྱན་འདྲེན་པར་གསུང་། དེ་ལ་ཡང་རིགས་སོ་སོའི་ཁྱད་
པར་གྱིས་དེ་བཞིན་གཤེགས་པའི་རིགས་ལ་མགོ་བོའི་ཐད་ནས་མཆོད་ཡོན་ཕུལ་ཏེ་
སྤྱན་འདྲེན་པ་དང་། པདྨའི་རིགས་ལ་བྲང་གི་ཐད་ནས་ཕུལ་ཏེ་སྤྱན་འདྲེན་པ་དང་།
རྡོ་རྗེའི་རིགས་ལ་ལྟེ་བའི་ཐད་ནས་ཕུལ་ཏེ་སྤྱན་འདྲེན་པར་གསུངས་ཤིང་། དེ་དག་གི་
ཚེ་ཡང་སྔགས་དང་ཕྱག་རྒྱ་ཇི་ལྟར་བྱ་བའི་ཚུལ་རྣམས་རྡོ་རྗེ་འཆང་ཆེན་པོའི་ལམ་གྱི་
རིམ་པ་ལས་ཤེས་པར་བྱའོ།།



50 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ལ
སྤྱན་འདྲེན་པའི་ཚིག །དད་པ་དང་ནི་དམ་ཚིག་གིས། །ཚུར་གཤེགས་ཚུར་
གཤེགས་བཅོམ་ལྡན་འདས། །བདག་གི་མཆོད་ཡོན་འདི་བཞེས་ནས། །མཆོད་
པས་བདག་ལ་དགྱེས་པར་མཛོད། །ཅེས་ལེགས་གྲུབཀྱི་རྒྱུད་ལས་འབྱུང་ཞིང་།
རྡོ་རྗེ་འཆང་ཆེན་པོའི་ལམ་གྱི་རིམ་པར་ཡང་ཚིགས་བཅད་དེས་སྤྱན་འདྲེན་པས་
གསུངས་སོ། ཤིན་ཏུ་བསྡུས་པ་སྒྲུབ་ཐབས་ཉིད་ལས་འབྱུང་བ་ནི། རང་ཉིད་སྐད་
ཅིག་གིས་ཐུགས་རྗེ་ཆེན་པོར་གསལ་བའི་ཐུགས་ཁར་ཟླ་བ་ལ་གནས་པའི་ཧཱི༔དཀར་
པོའི་འོད་ཟེར་གྱིས་བླ་མ་དང་གཉིས་སུ་མེད་པའི་འཕགས་པ་ཐུགས་རྗེ་ཆེན་པོ་
ཞལ་བཅུ་གཅིག་པ་དེ་བཞིན་གཤེགས་པ་རིགས་ལྔ་དང་བཅས་པའི་ལྷ་ཚོགས་ལ་
རིག་སྔགས་དང་། གསང་སྔགས་དང་། ཁྲོ་བོ་དང་། མངག་གཞུག་པ་དང་།
མངག་གཞུག་མ་ལ་སོགས་པས་ནམ་མཁའི་དབྱིངས་ཐམས་ཅད་ཁྱབ་ཅིང་འཁོར་
ཡུག་ཏུ་བསྐོར་བ་སྤྱན་དྲངས་གཞལ་ཡས་ཁང་གི་ནང་དུ་བཞུགས་པར་གྱུར། ཅེས་
པའོ། །གོང་དུ་བཤད་པ་ལྟར་གྱི་མཆོད་ཡོན་སོགས་ཚང་བར་མ་གྲུབ་ན་བཟོད་པར་
གསོལ་ནས་ཅི་འབྱོར་པའི་མཆོད་པས་སྤྱན་འདྲེན་དུ་རུང་བ་ལེགས་གྲུབ་ཀྱི་རྒྱུད་
ལས་གསུངས་སོ།།
དཀྱིལ་འཁོར་གྱི་ལྷ་ཙམ་དུ་མ་ཟད་ཁྲོ་བོ་དང་། མངག་གཞུག་པ་དང་མངག་
གཞུག་མ་ལ་སོགས་པ་ནམ་མཁའ་གང་བ་སྤྱན་འདྲེན་པ་ནི། རྒྱུད་བསམ་གཏན་ཕྱི་
མ་ལས་གསུངས་ཏེ། རྒྱུད་དེ་ཉིད་ལས། གསང་སྔགས་ལ་སོགས་དང་ལྡན་པའི།
།རིག་སྔགས་ཁྲོ་བོ་མང་པོ་ཀུན། །རྒྱལ་བའི་སྐུ་ལ་མངོན་ཕྱོགས་པར། །བསམ་
གཏན་ངོམས་ཕྱིར་རྟག་ཏུ་གནས། །ཞེས་དང༌། དེའི་འགྲེལ་པར་སློབ་དཔོན་
སངས་རྒྱས་གསང་བས། རང་གི་མདུན་དུ་དེ་བཞིན་གཤེགས་པའི་སྐུ་བསམས
རིག་སྔགས་དང་གསང་སྔགས་དང་ཁྲོ་བོ་དང་མངག་གཞུག་པ་དང་མངག་གཞུག་
བསམས་ལ་



སྐབས་དྲུག་པ།_51
མ་ལ་སོགས་པ་ནམ་མཁའི་དབྱིངས་ཁྱབ་ཅིང་ཁོར་ཡུག་ཏུ་བསྐོར་བ་སྐད་ཅིག་ཙམ་
གྱིས་བསམས་ལ། རང་ཡང་ལྷའི་ང་རྒྱལ་གྱིས་དེ་དག་གི་དབུས་ན་འདུག་པར་བྱ་སྟེ།
རིག་སྔགས་ལ་སོགས་པ་དེ་དག་ཐམས་ཅད་རྒྱལ་བའི་སྤྱན་སྔ་ན་རྟག་ཏུ་འཁོད་དེ།
དེ་བས་ན་སྔགས་པ་ཡང་ལྷའི་རྣལ་འབྱོར་བྱས་པས་རྒྱལ་བ་ལ་མངོན་དུ་ཕྱོགས་
པར་བྱའོ། །ཞེས་བཤད་པ་ལྟར་རོ། །དེ་ནས་ཕྱག་རྒྱ་བསྟན་པ་དང་། ཕྱིར་འབྲང་
གི་བགེགས་བསལ་བའི་ཚུལ་རྣམས་ནི་རྡོ་རྗེ་འཆང་ཆེན་པོའི་ལམ་གྱི་རིམ་པ་ལས་
ཤེས་པར་བྱའོ།།
༥
མཆོད་བསྟོད་སོགས་བྱ་བ།
༈ གསུམ་པ་མཆོད་བསྟོད་སོགས་བྱ་བ་ལ་མཆོད་པ་བྱིན་གྱིས་བརླབ་པ་ནི། རང་
གི་སྙིང་ཁ་ནས་ཁྲོ་བོའི་ཚོགས་སྤྲོས་ཏེ་བགེགས་བསལ་བ་དང་། སྟོང་པར་སྦྱངས་
པ་དང་། བསྐྱེད་ཅིང་བྱིན་གྱིས་བརླབ་པའི་ཚུལ་འོག་ནས་འབྱུང་བ་ལྟར་བྱ་སྟེ།
ཧྲུབཛ་ཀྲོ་དྷ་ཧ་ཡ་གཱི་བ་ཧུ་ལུ་ཧུ་ལུ་ཧཱུྃ་ཕཊ།
ཅེས་པས་བགེགས་བསྐྲད། སྭ་བྷཱ་ཝས་
སྟོང་པར་སྦྱངས། སྟོང་པའི་ངང་ལས་
ང་ལས་ཧཱུཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་
རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་
ས་བྱུང་བའི་ལྷ་རྫས་ལས་གྲུབ་པའི་མཆོད་ཡོན།
ཞབས་བསིལ། མེ་ཏོག། བདུག་སྤོས། མར་མེ། དྲི་ཆབ། ཞལ་ཟས། རོལ་མོ་
ལ་སོགས་པ་རྣམས་དྭངས་ཤིང་ཐོགས་པ་མེད་པ་ནམ་མཁའ་དང་མཉམ་པ་ཟག་པ་
མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་ཨརྒྱུ་ཨཱ༔ཧཾ། ཨོ་པཱ་ཧཱུྃ་ཨཱ༔ཧཱུྃ།
ཨོཾ་དྷུ་པེ་ཨཱཿཧཱུཾ། ༀ་ཨཱ་ལོ་ཀེ་ཨཱཿཧཱུཾ།
ཨོཾ་གནྡྷེ་ཨཱ༔ཧཱུྃ།
ཨོ་ནི་ཝི་དྱ་ཨཱ༔ཧཱུྃ།
ཤཔྟ་ཨཱཧཱ། ཨོ་རཱུ་པ་ཨཱཿཧཱུཾ། ཨོཾ་ཤཔྟ་ཨཱ༔ཧཱུྃ། ཨོ་ར་ས་ཨཱཧཱུཾ། ཨོ་སྤན་ཨཱ༔ཧཱུྃ།
，
ཨོཾ་



52 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ཞེས་ཉེར་སྤྱོད་རོལ་མོ་འདོད་ཡོན་དང་བཅས་པ་བསྐྱེད་ཅིང་བྱིན་གྱིས་བརླབས།
དེ་ནས་ཕྱག་འཚལ་བ་ནི། གང་གི་དྲིན་གྱིས་བདེ་ཆེན་གནས། །སྐད་ཅིག་ཉིད་ལ་
འཆར་བ་གང་། །བླ་མ་རིན་ཆེན་ལྟ་བུའི་སྐུ། །རྡོ་རྗེ་ཅན་ཞབས་པད་ལ་འདུད།
།སངས་རྒྱས་ཐམས་ཅད་འདུས་པའི་སྐུ། །རྡོ་རྗེ་འཛིན་པའི་ངོ་བོ་ཉིད། །དཀོན་
མཆོག་གསུམ་གྱི་རྩ་བ་སྟེ། །བླ་མ་རྣམས་ལ་ཕྱག་འཚལ་ལོ། །གང་གི་སྐྱེ་དང་
འཇིག་པ་དག །ཚུལ་འདི་ཡིས་ནི་སྤངས་གྱུར་པ། །རྟེན་ཅིང་འབྱུང་བ་གསུང་བ་ཡི།
།ཐུབ་དབང་དེ་ལ་ཕྱག་འཚལ་ལོ། །ཤེས་བྱ་མ་ལུས་མཁྱེན་པའི་བཅོམ་ལྡན་འདས།
།འགྲོ་བ་ཀུན་ལ་བུ་གཅིག་ལྟ་བུར་གཟིགས། །ལྷུན་གྲུབ་རྒྱུན་མི་ཆད་པའི་མཛད་པ་ཅན།
།མགོན་པོ་སྤྱན་རས་གཟིགས་ལ་ཕྱག་འཚལ་ལོ། །ཨིནྡྲ་བྷཱུ་ཏིས་ལུང་བསྟན་འཕགས་པ་
བསྒྲུབས། །ཤིང་འཕེལ་གནས་སུ་མཆོག་གི་དངོས་གྲུབ་ཐོབ། །ཁ་སརྦ་ཎིར་ཆོ་འཕྲུལ་
ཆེན་པོ་བསྟན། །དཔལ་ལྡན་དཔལ་མོའི་ཞབས་ལ་ཕྱག་འཚལ་ལོ། །ལྔ་རིག་གནས་
རྣམས་སྦྱངས་པས་ཕུལ་དུ་ཕྱིན། །རྐང་མགྱོགས་ལ་སོགས་ཐུན་མོང་དངོས་གྲུབ་བརྙེས།
།མཁའ་འགྲོས་ལུང་བསྟན་མཆོག་གི་དངོས་གྲུབ་ཐོབ། །ཟླ་བ་གཞོན་ནུའི་ཞབས་ལ་
ཕྱག་འཚལ་ལོ། །མི་བཟད་སྡུག་བསྔལ་ལམ་གྱི་གྲོགས་སུ་ཤར། །དད་པའི་སྟོབས་ཀྱིས་
བླ་མ་འཕགས་པར་གཟིགས། །བརྩོན་འགྲུས་སྟོབས་ཀྱིས་མཆོག་གི་དངོས་གྲུབ་བརྙེས།
།ཡེ་ཤེས་བཟང་པོའི་ཞབས་ལ་ཕྱག་འཚལ་ལོ། །འཇམ་དཔལ་སྨྲ་བའི་སེང་གེས་ལུང་
བསྟན་ནས། །ཐུགས་རྗེ་ཆེན་པོ་བསྒྲུབ་པས་དངོས་གྲུབ་བརྙེས། །གནས་ལྔ་མཁྱེན་པའི་
བལ་པོ་པཎྜི་ཏ། །པེ་ཉ་བ་ཡི་ཞབས་ལ་ཕྱག་འཚལ་ལོ། །ཚོགས་གཉིས་ཟླ་བའི་དཀྱིལ་
འཁོར་ཡོངས་རྫོགས་ཤིང་། །སྒྲིབ་གཉིས་གཡུལ་ལས་རྒྱལ་བའི་རྒྱལ་མཚན་འཛིན།
།ཐུགས་རྗེ་ཆེན་པོ་དགེ་སློང་ཚུལ་བསྟན་པ། །བྱང་ཆུབ་སེམས་དཔའི་ཞབས་ལ་ཕྱག་
འཚལ་ལོ། །གུས་པས་བླ་མ་དམ་པ་ཉེར་བསྟེན་ཅིང་། །སྒྲུབ་ལ་བརྩོན་པས་དངོས་



སྐབས་དྲུག་པ། 53
གྲུབ་མཆོག་བརྙེས་ནས། །འགྲོ་ལ་བརྩེ་བས་གཞན་དོན་ལྷུར་མཛད་པ། །གྲུབ་ཐོབ་ཉི་
ཕུག་པ་ལ་ཕྱག་འཚལ་ལོ། །དད་དང་ཚུལ་ཁྲིམས་ཐོས་དང་གཏོང་བ་དང་། །ངོ་ཚ་
ཤེས་དང་ཁྲེལ་ཡོད་ཤེས་རབ་སྟེ། །འཕགས་པའི་ནོར་བདུན་ལྡན་པ་འགྲོ་བའི་མགོན།
རྡོ་རྗེ་རྒྱལ་པོའི་ཞབས་ལ་ཕྱག་འཚལ་ལོ། །སྦྱིན་པ་
པས་བསྡུས་པ་འགྲོ་ལ་ཕན་ཕྱིར་དུ།
།སྙན་པར་སྨྲས་ནས་ཡིད་བཞིན་བསྒྲུབ་ནུས་པའི། །བདག་ཉིད་ཕར་ཕྱིན་དྲུག་ལ་རྗེས་
འཇུག་པ། །ཞང་སྟོན་དགྲ་འཇིགས་ཞབས་ལ་ཕྱག་འཚལ་ལོ། །ཚད་མེད་ཐུགས་
རྗེའི་ཤུགས་ཀྱིས་རབ་བསྐུལ་ནས། །བྱང་ཆུབ་སེམས་མཆོག་བསྒོམ་ཚེ་བླ་མ་དང་།
ཡི་དམ་གཉིས་སུ་མེད་པར་གཟིགས་གྱུར་པ། །རྩི་འདུལ་ཆེན་པོའི་ཞབས་ལ་ཕྱག་
འཚལ་ལོ། །མཐུན་པའི་ཡུལ་གནས་སྐྱེས་བུ་དམ་པ་བསྟེན། །བདག་གིས་ལེགས་
སྨོན་སྔོན་ཡང་བསོད་ནམས་ཀྱི། །འཁོར་ལོ་བཞི་དང་ལྡན་པ་ཆོས་ཀྱི་རྗེ། །བདེ་
བ་ཅན་པའི་ཞབས་ལ་ཕྱག་འཚལ་ལོ། །ཉེས་ལྟུང་དྲི་མའི་སྐྱོན་གྱིས་མ་གོས་ཤིང་།
།གཡེལ་བ་མེད་པར་དགེ་བའི་ཆོས་ལ་བརྩོན། །རྒྱུད་ཆད་མེད་པར་འགྲོ་བའི་དོན་
མཛད་པ། །བྱང་སེམས་ཆུ་བཟང་པ་ལ་ཕྱག་འཚལ་ལ། །དགོས་འདོད་མ་ལུས་འབྱུང་
བའི་རིན་པོ་ཆེ། །གནས་ལུགས་ཇི་བཞིན་རྟོགས་པའི་ཤེས་རབ་ཅན། །ཡོན་ཏན་འབུམ་
ཕྲག་དཔག་ཏུ་མེད་པའི་གཏེར། །རིན་ཆེན་ཤེར་འབུམ་ཞབས་ལ་ཕྱག་འཚལ་ལོ།
།ཀུན་མཁྱེན་ཐོགས་པ་མེད་པའི་བློ་གྲོས་ཀྱི། །བརྩེ་ཆེན་འགྲོ་ལ་དགོངས་པ་བཟང་
པོའི་དཔལ། །ཕུན་ཚོགས་ཡོན་ཏན་ཀུན་གྱི་གཏེར་གྱུར་པའི། །སེམས་དཔའ་ཆེན་
པོའི་ཞབས་ལ་ཕྱག་འཚལ་ལོ། །བྱམས་པའི་རྣམ་སྤྲུལ་ཀུན་མཁྱེན་ཤེས་རབ་དཔལ།
།རྒྱལ་བའི་སྲས་པོ་ཚུལ་ཁྲིམས་མཚན་ཅན་དང་། །ཡོན་ཏན་རིན་ཆེན་མཛོད་འཛིན་
བཤེས་གཉེན་ཏེ། །འགྲོ་བའི་འདྲེན་པ་གསུམ་ལ་ཕྱག་འཚལ་ལོ། །ལུང་རྟོགས་སངས་
རྒྱས་བསྟན་པའི་རྒྱ་མཚོ་ཆེ། །སྐྱབས་མཆོག་བསམ་འཕེལ་ནོར་བུའི་དཔལ་གྱིས་ཕྱུག



54 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
།བློ་བཟང་དོན་གཉིས་ལྷུན་གྱིས་གྲུབ་པའི་མཆོག །མཁས་གྲུབ་ཆེན་པོ་གསུམ་ལ་ཕྱག་
འཚལ་ལོ། །དཔལ་ལྡན་མཁས་མཆོག་བྱེ་བའི་ཟུར་ཕུད་ལ། །མཁྱེན་རབ་མཚུངས་
མེད་གོམས་པ་འགོད་མཁས་པ། །གཟུང་ལུགས་ཀུན་མཁྱེན་སངས་རྒྱས་ཡེ་ཤེས་ཞེས།
།མཚན་མཆོག་དོན་དང་ལྡན་ལ་ཕྱག་འཚལ་ལོ། །དགེ་ལེགས་ཡོན་ཏན་མ་ལུས་འབྱུང་
བའི་གནས། །དྲི་མེད་བློ་བཟང་བསྟན་པའི་ཁང་བཟང་རྩེར། །ཆོས་ཀྱི་རྒྱལ་མཚན་
འཛིན་པའི་དཔལ་ཡོན་ཏན། །དཔལ་ལྡན་བླ་མའི་ཞབས་ལ་ཕྱག་འཚལ་ལོ། །དཀོན་
མཆོག་གསུམ་གྱི་མཁྱེན་བརྩེ་གཅིག་བསྡུས་ནས། །རྒྱལ་བ་གཉིས་པའི་ལུང་རྟོགས་དམ་
ཆོས་ཀྱི། །བཤད་སྒྲུབ་རྒྱལ་མཚན་འཛིན་པའི་མཆོག་གྱུར་པ། །ཡོངས་འཛིན་དམ་
པའི་ཞབས་ལ་ཕྱག་འཚལ་ལོ། །བློ་གྲོས་ཡངས་པའི་སྐལ་བཟང་གདུལ་བྱའི་ཚོགས།
།གཙུག་ན་བསོད་ནམས་ཡེ་ཤེས་འབྲས་བུ་ཡིས། །ལེགས་དུད་རླུང་གི་རྒྱལ་མཚན་
ལྟར་བཀྲ་བ། །དཔལ་ལྡན་བླ་མའི་ཞབས་ལ་ཕྱག་འཚལ་ལོ། །བློ་བཟང་ཐུགས་
རྗེའི་ཡེ་ཤེས་འོད་སྟོང་གིས། །གང་གི་བློ་གྲོས་པདྨོ་ཁ་ཕྱེ་ནས། །སྐལ་ལྡན་འཕྲིན་
ལས་སྦྲང་རྩིའི་དགའ་སྟོན་ཅན། །ཡོངས་འཛིན་དམ་པའི་ཞབས་ལ་ཕྱག་འཚལ་ལོ།
།ཐུབ་པའི་དགོངས་དོན་ཟབ་དང་རྒྱ་ཆེའི་གཞུང་། །བློ་གསལ་སྐལ་བཟང་གདུལ་བྱར་
རྣམ་ཀུན་ཏུ། །སྤེལ་མཛད་རྒྱལ་བ་དགྱེས་པའི་ལམ་བཟང་ལ། །འགོད་མཁས་བཤེས་
གཉེན་བཟང་པོར་ཕྱག་འཚལ་ལོ། །གང་བློ་སྙིང་རྗེ་བཟང་པོའི་གཞན་དབང་གིས།
།བསྐལ་བཟང་སྒྲོན་མེའི་སྣང་བ་ཅན་གྱི་དུས། །རྒྱ་མཚོའི་གོས་ཅན་གཞིར་གནས་འགྲོ་
བ་རྣམས། །འཁྲིད་བཟང་བླ་མ་མཆོག་ལ་ཕྱག་འཚལ་ལོ། །ངག་གི་དབང་ཕྱུག་རྗེ་
བཙུན་ཙོང་ཁ་པའི། །མདོ་སྔགས་ལེགས་བཤད་ཆོས་ཀྱི་རྒྱ་མཚོ་ཆེ། །བྱམས་པས་འགྲོ་
ལ་སྤེལ་བའི་སྙིང་སྟོབས་ཅན། །བཀའ་དྲིན་མཚུངས་མེད་ཞབས་ལ་ཕྱག་འཚལ་ལོ།
།བློ་བཟང་རྒྱལ་བའི་རིང་ལུགས་པདྨོའི་ཚལ། །དཔལ་ལྡན་ཡེ་ཤེས་འོད་ཀྱིས་གསལ་



སྐབས་དྲུག་པ། 55
མཛད་པའི། །རིས་མེད་འགྲོ་བའི་འདྲེན་པ་ཀུན་གྱི་གཙོ། །རྗེ་བཙུན་བླ་མའི་ཞབས་
ལ་ཕྱག་འཚལ་ལོ། །གང་ལ་བདག་གིས་རིག་པ་བསླབས་པ་དང་། །མདོ་རྒྱུད་བསྟན་
བཅོས་མན་ངག་རྗེས་སུ་བསྟན། །བསླབ་པ་ནོད་དང་དབང་བསྐུར་བྱིན་རླབས་ཞུས།
།དངོས་ཀྱི་བླ་མ་རྣམས་ལ་ཕྱག་འཚལ་ལོ། །རབ་འབྱམས་གསུང་རབ་ཀུན་ལ་
བལྟ་བའི་མིག །སྐལ་བཟང་ཐར་པར་བགྲོད་པའི་འཇུག་ངོགས་མཆོག །བརྩེ་བས་
བསྐྱེད་པའི་ཐབས་མཁས་མཛད་པ་ཡིས། །གསལ་མཛད་བཤེས་གཉེན་རྣམས་ལ་
ཕྱག་འཚལ་ལོ། །ཐབས་མཁས་ཐུགས་རྗེས་ཤཱཀྱའི་རིགས་འཁྲུངས་ཤིང་། །གཞན་
གྱིས་མི་ཐུབ་བདུད་ཀྱི་དཔུང་འཇོམས་པ། །གསེར་གྱི་ལྷུན་པོ་ལྟ་བུར་བརྗིད་པའི་སྐུ།
།ཤཱཀྱའི་རྒྱལ་པོ་དེ་ལ་ཕྱག་འཚལ་ལོ། །འཇིག་རྟེན་འདྲེན་པའི་གཙོ་བོ་ཚེ་དཔག་མེད།
།དུས་མིན་འཆི་བ་མ་ལུས་འཇོམས་པའི་དཔལ། །མགོན་མེད་སྡུག་བསྔལ་གྱུར་པ་
རྣམས་ཀྱི་སྐྱབས། །སངས་རྒྱས་ཚེ་དཔག་མེད་པ་ཕྱག་འཚལ་ལོ། །ཐུགས་རྗེས་ཀུན་ལ་
སྙོམས་པའི་བཅོམ་ལྡན་འདས། །མཚན་ཙམ་ཐོས་པས་ངན་འགྲོའི་སྡུག་བསྔལ་སེལ།
།དུག་གསུམ་ནད་སེལ་སངས་རྒྱས་སྨན་གྱི་བླ། །བཻ་ཌཱུརྱའི་འོད་ལ་ཕྱག་འཚལ་ལོ།
།ཆོས་སྐུ་ནམ་མཁའ་བཞིན་དུ་དབྱེར་མེད་ཀྱང་། །གཟུགས་སྐུ་འཇའ་ཚོན་བཞིན་དུ་
སོ་སོར་གསལ། །ཐབས་དང་ཤེས་རབ་མཆོག་ལ་མངའ་བརྙེས་པའི། །རིགས་ལྔ་བདེ་
བར་གཤེགས་ལ་ཕྱག་འཚལ་ལོ། །མཐུན་པའི་སྨོན་ལམ་དགེ་ཚོགས་རྨད་བྱུང་ཞིང་།
།སྤྱད་པ་སྤྱོད་ཚེ་ན་ཡང་མཆེད་གྱུར་ལ། །བསྐལ་བཟང་གཅིག་ལ་མཛད་པ་མཐར་ཕྱིན་
པའི། །རྫོགས་པའི་སངས་རྒྱས་སྟོང་ལ་ཕྱག་འཚལ་ལོ། །མགོན་པོ་ཐུགས་རྗེ་ལྡན་པ།
།ཐམས་ཅད་མཁྱེན་པ་སྟོན་པ་པོ། །བསོད་ནམས་ཡོན་ཏན་རྒྱ་མཚོའི་ཞིང། །དེ་བཞིན་
གཤེགས་ལ་ཕྱག་འཚལ་ལོ། །དག་པ་འདོད་ཆགས་བྲལ་བའི་རྒྱུ། །དགེ་བས་ངན་སོང་
ལས་གྲོལ་ཞིང་། །གཅིག་ཏུ་དོན་དམ་མཆོག་གྱུར་པ། །ཞི་གྱུར་ཆོས་ལ་ཕྱག་འཚལ་ལོ།



56 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
།གྲོལ་ནས་གྲོལ་བའི་ལམ་ཡང་སྟོན། །བསླབ་པ་དག་ལ་རབ་ཏུ་གུས། །ཞིང་གི་དམ་
པ་ཡོན་ཏན་ལྡན། །དགེ་འདུན་ལ་ཡང་ཕྱག་འཚལ་ལོ། །གཞོན་ནུའི་ཆ་ལུགས་འཆང་
བ་པོ། །ཤེས་རབ་སྒྲོན་མེས་རབ་ཏུ་བརྒྱན། །འཇིག་རྟེན་གསུམ་གྱི་མུན་སེལ་བའི།
།འཇམ་པའི་དབྱངས་ལ་ཕྱག་འཚལ་ལོ། །སངས་རྒྱས་ཀུན་གྱིས་རབ་ཏུ་བསྔགས།
།ཡོན་ཏན་དམ་པ་ཀུན་བསགས་པ། །སྤྱན་རས་གཟིགས་ཞེས་མཚན་གསོལ་བའི།
།རྟག་པར་བརྩེ་ལ་ཕྱག་འཚལ་ལོ། །སྟོབ་པོ་ཆེ་ལ་དྲག་ཤུལ་ཆེ། །རིག་སྔགས་རྒྱལ་
པོ་དགེ་བ་ཅན། །གདུལ་དཀའ་པོ་དག་འདུལ་བ་པོ། །རྡོ་རྗེ་འཛིན་ལ་ཕྱག་འཚལ་ལོ།
།དུས་གསུམ་བདེ་བར་གཤེགས་པ་ཆོས་ཀྱི་སྐུ། །འགྲོ་དྲུག་སེམས་ཅན་རྣམས་ལ་སྤྱན་
རས་གཟིགས། །ནམ་མཁའ་ལྟ་བུར་ཁྱབ་པའི་བཅུ་གཅིག་ཞལ། །གཟི་བརྗིད་འོད་
དཔག་མེད་ལ་ཕྱག་འཚལ་ལོ། །ཕྱག་སྟོང་འཁོར་ལོས་
ས་སྒྱུར་བའི་རྒྱལ་པོ་སྟོང་། །སྤྱན་
སྟོང་བསྐལ་པ་བཟང་པོའི་སངས་རྒྱས་སྟོང་། །གང་ལ་གང་འདུལ་དེ་ལ་དེར་སྟོན་པའི།
།བཙུན་པ་སྤྱན་རས་གཟིགས་ལ་ཕྱག་འཚལ་ལོ། །སྐྱོན་གྱིས་མ་གོས་སྐུ་མདོག་དཀར།
།རྫོགས་
ས་སངས་རྒྱས་ཀྱིས་དབུ་ལ་བརྒྱན། །ཐུགས་རྗེའི་སྤྱན་གྱིས་འགྲོ་ལ་གཟིགས།
།སྤྱན་རས་གཟིགས་ལ་ཕྱག་འཚལ་ལོ། །སངས་རྒྱས་ཀུན་གྱིས་རབ་ཏུ་བསྔགས།
།ཡོན་ཏན་དམ་པ་ཀུན་བསགས་པ། །སྤྱན་རས་གཟིགས་ཞེས་མཚན་གསོལ་བའི།
།རྟག་པར་བརྩེ་ལ་ཕྱག་འཚལ་ལོ། །ཡེ་ཤེས་བླ་མ་འོད་ཀྱི་ཏོག །དེ་བཞིན་སྨོན་ལམ་བློ་
གྲོས་དང་། །དབང་པོ་ཞི་བ་འཇམ་དབྱངས་ལ། །བདག་ནི་གུས་པས་ཕྱག་འཚལ་ལོ།
།འཇམ་དཔལ་ཕྱག་ན་རྡོ་རྗེ་སྤྱན་རས་གཟིགས། །ས་ཡི་སྙིང་པོ་སྒྲིབ་པ་རྣམ་པར་
སེལ། །ནམ་མཁའི་སྙིང་པོ་བྱམས་པ་ཀུན་ཏུ་བཟང་། །ཉེ་བའི་སྲས་ཆེན་བརྒྱད་ལ་
ཕྱག་འཚལ་ལོ། །ལྷ་དང་ལྷ་མིན་ཅོད་པཎ་གྱིས། །ཞབས་ཀྱི་པདྨོ་ལ་བཏུད་ནས།
།ཕོངས་པ་ཀུན་ལས་སྒྲོལ་མཛད་མ། །སྒྲོལ་མ་ཡུམ་ལ་ཕྱག་འཚལ་ལོ། །ཕྱག་



སྐབས་དྲུག་པ། 57
བྱར་འོས་པ་ཐམས་ཅད་ལ། །ཞིང་རྡུལ་ཀུན་གྱི་གྲངས་སྙེད་ཀྱིས། །ལུས་བཏུད་
པ་ཡིས་རྣམ་ཀུན་ཏུ། །མཆོག་ཏུ་དད་པས་ཕྱག་འཚལ་ལོ། །ཞེས་རྩ་རྒྱུད་ཀྱི་བླ་མ།
ཡི་དམ་སངས་རྒྱས་བྱང་སེམས་རྣམས་ལ་ཕྱག་འཚལ། དེ་ལྟར་བླ་མ་རྣམས་
ལ་ཕྱག་འཚལ་བ་ནི། དགེ་སློང་མ་དཔལ་མོའི་སྒྲུབ་ཐབས་ནས་འབྱུང་བ་ལྟར།
རྒྱལ་བའི་སྲས་པོ་ཐོགས་མེད་བཟང་པོ་དཔལ་གྱིས་ཕྱག་བཞེས་སུ་མཛད་པ་སྒྲུབ་
ཐབས་འདིར་བཀོད་པ་ཡིན་པས་ཤིན་ཏུ་གལ་ཆེ་ལ། དེ་ཡང་རིན་ཆེན་ཤེར་འབུམ་
ཡན་གྱི་ཕྱག་འཚལ་ཚིགས་བཅད་རྣམས་ནི། རྒྱལ་བའི་སྲས་པོ་ཐོགས་མེད་བཟང་
པོ་དཔལ་གྱི་གསུང་ཡིན་ལ། དེ་ནས་དགེ་ལེགས་ཡོན་ཏན་མའི་བར་ནི་རྗེ་བཙུན་བློ་
བཟང་ཆོས་ཀྱི་རྒྱལ་མཚན་གྱིས་གསུངས་སོ།།
དཀོན་མཆོག་གསུམ་དང་རིགས་གསུམ་མགོན་པོ་ལ་ཕྱག་འཚལ་བ་ནི། ལེགས་
གྲུབ་ཀྱི་རྒྱུད་ལས་གསུངས་ཏེ། རྒྱུད་དེ་ཉིད་ལས། བློ་ཡི་གུས་པ་རབ་བསྐྱེད་དེ།
།བཅོམ་ལྡན་དེ་བཞིན་གཤེགས་ལ་བསྟོད། །དེ་ནས་ཆོས་དང་དགེ་འདུན་ལ། །དེ་ནས་
འཇམ་དཔལ་གཞོན་ནུ་ལ། །དེ་ནས་སྤྱན་རས་གཟིགས་དབང་ཕྱུག །དེ་ནས་རིག་པའི་
རྒྱལ་པོ་ཆེ། །རྡོ་རྗེ་འཆང་བར་བསྟོད་པར་བྱ། །ཞེས་གསུངས་ཤིང་། མགོན་པོ་ཐུགས་
རྗེ་ཆེ་ལྡན་པ། །ཞེས་སོགས་དཀོན་མཆོག་གསུམ་དང་། རིགས་གསུམ་གྱི་བདག་
པོ་ལ་ཕྱག་འཚལ་བའི་ཚིག་འདི་དག་ཀྱང་རྒྱུད་དེ་ཉིད་ལས་འབྱུང་ཞིང་
། བྱང་ཆུབ་
སེམས་དཔའ་མཐུ་ཆེན་གཞན་ལའང་ཕྱག་འཚལ་བ་རྒྱུད་དེ་ཉིད་ལས་གསུངས་ཤིང་།
རྒྱུད་དེ་ལས་གསུངས་པ་ལྟར་སྒྲུབ་ཐ ཐབས་འདིར་ཉེ་བའི་སྲས་བརྒྱད་དང་ཡེ་ཤེས་བླ་
མ་སོགས་ལ་ཕྱག་འཚལ་མཛད་པ་ཡིན་ནོ། །ཡེ་ཤེས་བླ་མ་སོགས་འདི་དག་གི་མཚན་
ལན་རེ་བརྗོད་པས་ཀྱང་བསྐལ་པ་མང་པོའི་སྡིག་སྒྲིབ་འདག་པ་སོགས་ཕན་ཡོན་མཐའ་
ཡས་པར་བསླབ་བཏུས་
ས་ལས་གསུངས་སོ།།



58 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ཕྱག་སྟོང་འཁོར་ལོས་བསྒྱུར་བའི་ཞེས་སོགས་ཐུགས་རྗེ་ཆེན་པོའི་གསོལ་
འདེབས་འདི་རྣམས་ནི། ཐུགས་རྗེ་ཆེན་པོའི་རྒྱུད་ཉིད་ལས་ཚིག་ཅུང་ཟད་མི་འདྲ་
བ་མ་
པ་གཏོགས་ཕལ་ཆེར་འབྱུང་ཞིང་། ཆོས་ཀྱི་རྒྱལ་པོ་སྲོང་བཙན་སྒམ་པོས་ཚིག་
རིས་འདི་བཞིན་དུ་མཛད་དེ། བོད་ཁམས་ཀྱི་གདུལ་བྱ་རྣམས་ཀྱིས་ཆོས་རྒྱལ་
སྲོང་བཙན་སྒམ་པོའི་གསུང་འདིའི་སྒོ་ནས་ཐུགས་རྗེ་ཆེན་པོ་ལ་གསོལ་འདེབས་
བྱས་ན་བྱིན་རླབས་ཤིན་ཏུ་མྱུར་བར་རྒྱལ་པོ་བཀའ་འབུམ་ལས་གསུངས་སོ།
།དེ་ལྟར་ཕྱག་འཚལ་གཞན་མ་རྣམས་ལ་རྒྱས་བསྡུས་བྱ་རུང་གིས། དཀོན་མཆོག་
གསུམ་དང་རིགས་གསུམ་གྱི་བདག་པོ་ལ་ཕྱག་འཚལ་བ་ནི་བྱ་བའི་རྒྱུད་རྣམས་ནས་
ནན་ཏན་དུ་གསུངས་པས་མ་ཆད་པ་དགོས་སོ།།
དེ་ནས། ཇི་སྙེད་སུ་དག་ཕྱོགས་བཅུའི་འཇིག་རྟེན་ན། །དུས་གསུམ་གཤེགས་
པ་མི་ཡི་སེང་གེ་ཀུན། །བདག་གིས་མ་ལུས་དེ་དག་ཐམས་ཅད་ལ། །ལུས་དང་
ངག་ཡིད་དང་བས་ཕྱག་བགྱིའོ། །བཟང་པོ་སྤྱོད་པའི་སྨོན་ལམ་སྟོབས་དག་གིས།
།རྒྱལ་བ་ཐམས་ཅད་ཡིད་ཀྱི་མངོན་སུམ་དུ། །ཞིང་གི་རྡུལ་སྙེད་ལུས་རབ་བཏུད་
པ་ཡིས། །རྒྱལ་བ་ཀུན་ལ་རབ་ཏུ་ཕྱག་འཚལ་ལོ། །རྡུལ་གཅིག་སྟེང་ན་རྡུལ་སྙེད་
སངས་རྒྱས་རྣམས། །སངས་རྒྱས་སྲས་ཀྱི་དབུས་ན་བཞུགས་པ་དག །དེ་ལྟར་ཆོས་
ཀྱི་དབྱིངས་རྣམས་མ་ལུས་པར། །ཐམས་ཅད་རྒྱལ་བ་དག་གིས་གང་བར་མོས།
།དེ་དག་བསྔགས་པ་མི་ཟད་རྒྱ་མཚོ་རྣམས། །དབྱངས་ཀྱི་ཡན་ལག་རྒྱ་མཚོའི་སྒྲ་ཀུན་
གྱིས། །རྒྱལ་བ་ཀུན་གྱི་ཡོན་ཏན་རབ་བརྗོད་ཅིང་། །བདེ་བར་གཤེགས་པ་ཐམས་
ཅད་བདག་གིས་བསྟོད། །མེ་ཏོག་དམ་པ་ཕྲེང་བ་དམ་པ་དང་། །སིལ་སྙན་རྣམས་
དང་བྱུག་པ་གདུགས་མཆོག་དང་། །མར་མེ་མཆོག་དང་བདུག་སྤོས་དམ་པ་ཡིས།
།རྒྱལ་བ་དེ་དག་ལ་ནི་མཆོད་པར་བགྱི། །ན་བཟའ་དམ་པ་རྣམས་དང་དྲི་མཆོག་དང་།



སྐབས་དྲུག་པ། 59
།ཕྱེ་མའི་ཕུར་མ་རི་རབ་མཉམ་པ་དང་། །བཀོད་པའི་ཁྱད་པར་འཕགས་པ་མཆོག་ཀུན་
གྱིས། །རྒྱལ་བ་དེ་དག་ལ་ནི་མཆོད་པར་བགྱི། །མཆོད་པ་གང་རྣམས་བླ་མེད་རྒྱ་ཆེ་བ།
།དེ་དག་རྒྱལ་བ་ཐམས་ཅད་ལ་ཡང་མོས། །བཟང་པོ་སྤྱོད་ལ་དད་པའི་སྟོབས་དག་གིས།
།རྒྱལ་བ་ཀུན་ལ་ཕྱག་འཚལ་མཆོད་པར་བགྱི། །ཞེས་བརྗོད་ཅིང་། སོ་སོའི་དམིགས་པ་
ཡིད་ལ་བྱེད། དེ་ནས། རྒྱལ་བ་རྒྱ་མཚོའི་མཆོད་རྫས་ལས་གྲུབ་པའི། །ཞིང་ཁམས་
རྒྱ་མཚོའི་མཆོད་ཡོན་རྒྱ་མཚོའི་ཚོགས། །ཡོན་ཏན་རྒྱ་མཚོའི་རྒྱལ་བ་སྲས་བཅས་ལ།
།དད་པ་རྒྱ་མཚོས་འབུལ་ལོ་བཞེས་སུ་གསོལ། །ཨོཾ་སརྦ་ཏ་ཐཱ་ག་ཏཱ་ཨཱ་རྱ་ལོ་ཀེ་ཤྭ་རཱ་
ས་པ་རི་ཝཱ་ར་ཨགྷཾ་པྲ་ཏིཙྪ་ཧཱུྃ་སྭཱཧཱ། །རྒྱལ་བ་རྒྱ་མཚོའི་མཆོད་རྫས་ལས་གྲུབ་པའི།
།ཞིང་ཁམས་རྒྱ་མཚོའི་མཆོད་ཡོན་རྒྱ་མཚོའི་ཚོགས། །ཡོན་ཏན་རྒྱ་མཚོའི་རྒྱལ་བ་
སྲས་བཅས་ལ། །དད་པ་རྒྱ་མཚོས་འབུལ་ལོ་བཞེས་སུས་གསོལ། །ཨོཾ་སརྦ་ པཱ་
རྱ་པྲ་ཏི་ཙྪ་ཧཱུྃ་སྭཱཧཱ། །རྒྱལ་བ་*། །ཞིང་ཁམས་རྒྱ་མཚོའི་མེ་ཏོག་རྒྱ་མཚོའི་ཚོགས།
།དད་པ་x། །ཙ
།ཨོཾ་སརྦxཔུཥཱ་པྲ་ཏི་ཙྪ་ཧཱུཾ་སྭཱཧཱ།
།རྒྱལ་བ་x།
།ཞིང་ཁམས་རྒྱ་མཚོའི་བདུག་སྤོས་རྒྱ་མཚོའི་ཚོགས། །ཡོན་ཏན་x། །དད་པ་།
།ཨོཾ་སརྦ་ xདྷུ་པེ་པྲ་ཏི་ཙྪ་ཧཱུྃ་སྭཱཧཱ། །རྒྱལ་བ་རྒྱ་མཚོའི་x། །ཞིང་ཁམས་རྒྱ་མཚོའི་
སྣང་གསལ་རྒྱ་མཚོའི་ཚོགས། །ཡོན་ཏན་x། །དད་པ་x། །ཨོཾ་སརྦ་x ཨཱ་ལོཀེ་
པྲ་ཏཱི་ཙྪ་ཧཱུཾ་སྭཱཧཱ། །རྒྱལ་བ་རྒྱ་མཚོའི་སྐྱ། །ཞིང་ཁམས་རྒྱ་མཚོའི་དྲི་ཆབ་རྒྱ་མཚོའི་
ཚོགས། །ཡོན་ཏན་ཆ། །དད་པ་༤། །ཨོཾ་སརྦ་xགནྡྷེ་པྲ་ཏཱི་ཙྪ་ཧཱུཾ་སྭཱཧཱ། །རྒྱལ་བ་*།
།ཞིང་ཁམས་རྒྱ་མཚོའི་ཞལ་ཟས་རྒྱ་མཚོའི་ཚོགས། །ཡོན་ཏན་x། །དད་པ་སྐྱ།
།ཨོཾ་སརྦ་xནི་ཝི་ཏྱ་པྲ་ཏཱི་ཙྪ་ཧཱུྃ་སྭཱཧཱ། །རྒྱལ་བ་རྒྱ་མཚོ་x། །ཞིང་ཁམས་རྒྱ་མཚོའི་
སིལ་སྙན་རྒྱ་མཚོའི་ཚོགས། །ཡོན་ཏན་x། །དད་པ་x། །ཨོཾ་སརྦ་x
སརྦ་ x ཤཔྟ་པྲ་ཏཱིཙྪ་
ཧཱུྃ་སྭཱཧཱ། །རང་བཞིན་སྟོང་པ་ཉིད་ལས་བྱུང་། །གཟུགས་ཀྱི་ལྷ་མོ་མེ་ལོང་འཛིན།
།ཡོན་ཏན་སྐྱ།



60 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
།བླ་མ་ལྷ་ཡི་སྤྱན་ལ་འབུལ། །འགྲོ་བའི་དོན་དུ་བཞེས་སུ་གསོལ། །ཨོཾ་སརྦ་ཏ་ཐཱ་
ག་ཏཱ་ཨཱརྱ་ལོ་ཀེ་ཤཱ་རཱ་ས་པ་རི་ཝཱ་ར་རཱ་པ་པྲ་ཏཱི་ཙྪ་ཧཱུཾ་སྭཱཧཱ། །རང་བཞིན་སྟོང་པ་ལྟ་
།སྒྲ་ཡི་ལྷ་མོ་པེ་ཝཾ་འཛིན། །བླ་མ་ལྷ་ཡི་སྙན་ལ་འབུལ། །འགྲོ་བའི་དོན་དུ་བཞེས་སྣ།
།ཨོཾ་སརྦ་x ཤཔྟ་པྲ་ཏིཙྪ་ཧཱུྃ་སྭཱཧཱ། །རང་བཞིན་x། །དྲི་ཡི་ལྷ་མོ་དུང་ཆོས་འཛིན།
།བླ་མ་ལྷ་ཡི་ཤངས་ལ་འབུལ། །འགྲོ་བའི་x། །ཨོཾ་སརྦ་x གནྡྷེ་པྲ་ཏིཙྪ་ཧཱུྃ་སྭཱཧཱ།
།རང་བཞིན་x། །རོ་ཡི་ལྷ་མོ་ཞལ་ཟས་འཛིན། །བླ་མ་ལྷ་ཡི་ལྗགས་ལ་འབུལ།
།འགྲོ་བའི་སྣ། །ཨོཾ་སརྦ་* ར་ས་པྲ་ཏིཙྪ་ཧཱུྃ་སྭཱཧཱ། །རང་བཞིན་*། །རེག་བྱའི་
ལྷ་མོ་དར་ཟབ་འཛིན། །བླ་མ་ལྷ་ཡི་སྐུ་ལ་འབུལ། །འགྲོ་བའི་x། །ཨོ་སྲབ་x
སྤན་པྲ་ཏིཙྪ་ཧཱུྃ་སྭཱཧཱ། །ཞེས་ཉེར་སྤྱོད་རོལ་མོ་འདོད་ཡོན་དང་བཅས་པ་འབུལ།
ཉེར་སྤྱོད་འབུལ་ཚུལ་རྡོ་རྗེ་འཆང་ཆེན་པོའི་ལམ་གྱི་རིམ་པ་ལས་འབྱུང་བ་ལྟར་བྱེད་
ན། གཙང་ཞིང་གཙང་མ་ལས་བྱུང་བའི། །ལྷ་རྫས་བཟང་པོའི་མཆོད་ཡོན་འདི།
།བདག་ནི་དད་པས་འབུལ་ལགས་ཀྱིས། །བཞེས་ནས་བདག་ལ་དགྱེས་པར་མཛོད།
།གཙང་ཞིང་གཙང་མ་ལས་བྱུང་བའི། །ལྷ་རྫས་བཟང་པོའི་ཞབས་བསིལ་འདི།
།བདག་ནི་དད་པས་འབུལ་ལགས་ཀྱིས། །བཞེས་ནས་བདག་ལ་དགྱེས་པར་
མཛོད། །གཙང་ཞིང་གཙང་མར་སྐྱེས་པ་ཡི། །ལྷ་རྫས་བཟང་པོའི་མེ་ཏོག་འདི།
།བདག་ནི་དད་པས་འབུལ་ལགས་ཀྱིས། །བཞེས་ནས་བདག་ལ་དགྱེས་པར་མཛོད།
།ནགས་ཚལ་བཅུད་ནི་ཡིད་དུ་འོང་། །དྲི་ཡིས་སྦྱར་བ་ལྷ་ཡི་རྫས། །བདག་ནི་དད་
པས་འབུལ་ལགས་ཀྱིས། །བཞེས་ནས་བདག་ལ་དགྱེས་པར་མཛོད། །གནོད་རྣམས་
འདོམས་ཤིང་བཀྲ་ཤིས་པ། །དགེ་ཞིང་མུན་པ་རྣམ་སེལ་འདི། །བདག་ནི་དད་པས་
འབུལ་ལགས་ཀྱིས། །མར་མེ་འདི་དག་བཞེས་སུ་གསོལ། །གཙང་ཞིང་གཙང་མ་ལས་
བྱུངབའི། །ལྷ་རྫས་བཟང་པོའི་དྲི་འདི་དག །བདག་ནི་དད་པས་འབུལ་ལགས་ཀྱིས།



སྐབས་དྲུག་པ། 61
།བཞེས་ནས་བདག་ལ་དགྱེས་པར་མཛོད། །སྨན་རྣམས་བཅུད་ནི་ཡིད་དུ་འོང་།
།སྔགས་ཀྱི་ཞལ་ཟས་བཤོས་འདི་དག །བདག་ནི་དད་པས་འབུལ་ལགས་ཀྱིས།
།བཞེས་ནས་བདག་ལ་དགྱེས་པར་མཛོད། །རོལ་མོའི་ཚིགས་བཅད་སྔགས་རིམ་ལས་
གསལ་བར་མ་གསུངས་པས་ཅི་རིགས་འབུལ། དེ་ནི། སྣ་ཚོགས་གདངས་ལྡན་སྙན་
པའི་སྒྲ། །ལྷ་ཡི་སིལ་སྙན་མཆོག་འདི་དག །བདག་ནི་དད་པས་འབུལ་ལགས་ཀྱིས།
།བཞེས་ནས་བདག་ལ་དགྱེས་པར་མཛོད། །ཅེས་ཉེར་སྤྱོད་སོ་སོའི་སྔགས་ཕྱག་རྒྱ་
དང་བཅས་འབུལ་ལོ། །མཆོད་པ་འབུལ་བའི་ཚེ་རང་གི་སྙིང་ཁ་ནས་མཆོད་ལྷ་སྤྲོས་
ནས་འབུལ་བར་གསུངས་པས། མཆོད་པའི་ལྷ་མོ་སྐབས་གང་ཡིན་གྱི་མཆོད་རྫས་
ཐོགས་པ་ནམ་མཁའི་ཁམས་གང་བ་སྤྲོས་ནས་མཆོད་ཡུལ་རྣམས་ལ་མཆོད་ཅིང་།
དེ་ཡང་མཆོད་ཡོན་ནི་དབུའམ། ཕྱག་གམ། མདུན་ཅི་རིགས་སུ་འབུལ་བ་ཡིན་ལ།
ཞབས་བསིལ་ནི་ཞབས་ལ་འབུལ། མེ་ཏོག་ནི་ལོངས་སྐུ་དང་སེམས་དཔའི་ཆ་བྱད་
ཅན་རྣམས་ཀྱི་དབུ་ལ་སོགས་པར་རྒྱན་གྱི་ཚུལ་དུ་འབུལ། སྤྲུལ་སྐུའི་ཆ་བྱད་ཅན་
རྣམས་ལ་ཕྱག་ཏུ་འབུལ་བ་དང་། མདོ་སྡེ་ཕལ་པོ་ཆེ་ནས་འབྱུང་བ་ལྟར། མཆོད་ཡུལ་
རྣམས་ཀྱི་སྟེང་གི་ནམ་མཁར་མེ་ཏོག་གི་བླ་བྲེ་ལ་སོགས་པར་གྱུར་པའི་མོས་པ་བྱེད།
བདུག་སྤོས་ནི་ཤངས་ལ་འབུལ། མར་མེ་མདུན་དུ་འབུལ། དྲི་ཆབ་ཐུགས་ཁར་འབུལ།
ཞལ་ཟས་ནི་ཞལ་དུ་འབུལ། རོལ་མོའི་སྒྲ་ནི་སྙན་དུ་ཕུལ་བས་ཚོགས་ཞིང་རྣམས་
ཐུགས་ཟག་མེད་ཀྱི་བདེ་བས་མཉེས་པར་བསམ་མོ།།
སྔགས་བརྗོད་པའི་ཚེ་ཕྱག་རྒྱ་ཇི་ལྟར་བྱ་བ་ནི་རྒྱུད་སྡེ་སོ་སོའི་ལུགས་མ་འདྲེས
པར་བྱ་བའི་རྒྱུད་ནས་ཇི་ལྟར་འབྱུང་བ་ལྟར་བྱ་དགོས་པས། དེ་ནི་རྡོ་རྗེ་འཆང་ཆེན་པོའི་
ལམ་གྱི་རིམ་པར་ཞིབ་ཏུ་གསུངས་པ་ལྟར་ཕྱག་ལེན་མཐོང་བ་བརྒྱུད་པ་ལས་ཤེས་པར་
བྱའོ། །དེ་ལྟར་མཆོད་པ་ཕུལ་ནས་མཎྜལ་རྒྱས་བསྡུས་སྐབས་དང་སྦྱར་ནས་འབུལ།



62 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
དེ་ནས་ལྟུང་བ་བཤགས་སོགས་བཤགས་པ་རྒྱས་བསྡུས་སྐབས་དང་སྦྱར་ནས་བྱ་ཞིང་
བཤགས་པ་བྱེད་པའི་ཚེ་རང་དང་མཐའ་སྐོར་གྱི་སེམས་ཅན་ཐམས་ཅད་ཀྱིས་ཐོག་
མེད་ནས་ད་ལྟ་ཕན་ཆོད་(ཆད་）དུ་བསགས་པའི་སྡིག་ལྟུང་ཐམས་ཅད་ལ་ཁོང་
པར་དུག་སོང་བ་ལྟ་བུའི་འགྱོད་སེམས་དྲག་པོ་དང་། ཕྱིན་ཆད་སྲོག་ལ་བབ་ཀྱང་མི་
བྱེད་པའི་སྡོམ་སེམས་དྲག་པོའི་སྒོ་ནས་བཤགས། དེ་ལྟར་བཤགས་སྡོམ་ལ་འབད་
པ་གནད་ཆེ་སྟེ། བཤེས་སྤྲིངས་ལས། གང་ཞིག་སྔོན་ཆད་བག་མེད་གྱུར་པ་ལས།
།ཕྱི་ནས་བག་དང་ལྡན་པར་གྱུར་དེ་ཡང་། །ཟླ་བ་སྤྲིན་བྲལ་ལྟ་བུར་རྣམ་མཛེས་ཏེ།
།དགའ་བོ་སོར་ཕྲེང་མཐོང་ལྡན་བདེ་བྱེད་བཞིན། །ཞེས་གསུངས་པ་ལྟར། ཉེས་
པ་སྔ་མ་ལ་འགྱོད་པ་དང་། ཕྱིན་ཆད་མི་བྱེད་པའི་སྡོམ་སེམས་ཡོད་ན་ནི་སྡིག་ལྟུང་
ཆེན་པོ་ཡང་སྦྱོང་བ་ལ་ཚེགས་མེད་ཅིང་། སེམས་དེ་གཉིས་མེད་པར་ནི་བཤགས་
པའི་ཚིག་ཇི་ཙམ་བརྗོད་ཀྱང་ཆོས་ཀྱི་ཚིག་བརྗོད་པའི་ཕན་ཡོན་ཙམ་འབྱུང་མོད།
སྡིག་ལྟུང་གང་ཡིན་སྦྱོང་བར་མི་ནུས་སོ། །
བཤགས་པའི་ཚིག་རྡོ་རྗེ་འཆང་ཆེན་པོའི་ལམ་གྱི་རིམ་པར་འབྱུང་བ་ནི།
།འཇིག་རྟེན་དག་གི་ཕྱོགས་ཀུན་ན། །དེ་བཞིན་གཤེགས་པ་གང་བཞུགས་དང་།
།དགྲ་བཅོམ་བྱང་ཆུབ་སེམས་དཔའ་དག །དེ་དག་བདག་ལ་དགོངས་སུ་གསོལ། །ཚེ་
རབས་གང་ཡང་རུང་བ་ན། །བདག་གིས་སྡིག་པ་ཅི་བགྱིས་དང་། །སྔོན་གྱི་ཚེ་རབས་
གཞན་དག་དང་། །ཚེ་རབས་འདི་དང་འཁོར་བ་ན། །འདོད་ཆགས་དབང་དང་བླུན་
པ་དང་། །ཁྲོ་བོ་དག་གིས་འཁྲུགས་གྱུར་ཏེ། །སངས་རྒྱས་ཆོས་དང་དགེ་འདུན་ནམ།
།བླ་མ་དག་དང་ཕ་མ་དང་། །དགྲ་བཅོམ་བྱང་ཆུབ་སེམས་དཔའ་དང་། །སྦྱིན་གནས་
གང་ཡང་རུང་བ་དང་། །དེ་ལས་གཞན་པའི་སེམས་ཅན་དག། ཡོན་ཏན་ལྡན་དང་མི་
ལྡན་ལ། །སྡིག་པའི་ལས་རྣམས་གང་བགྱིས་དང་། །གང་ཡང་བགྱིད་དུ་སྩལ་བ་དང༌།



སྐབས་དྲུག་པ། 63
།གང་ཡང་ཅུང་ཟད་ཡི་རང་བ། །བག་མེད་པས་ནི་ཕྲ་མོ་ཡང་། །ལུས་ངག་ཡིད་ཀྱིས་
བགྱིས་པ་རྣམས། །དེ་དག་མ་ལུས་བློས་བསྡུས་ནས། །རྫོགས་པའི་སངས་རྒྱས་སྲས་
བཅས་ལ། །བདག་གིས་ད་ནི་མངོན་སུམ་བཞིན། །རབ་ཏུ་གུས་པས་ཕྱག་འཚལ་ཏེ།
།སྐྱོ་བའི་ཡིད་དུ་གྱུར་བ་ཡིས། །ཐལ་མོ་སྦྱར་ཏེ་ནོངས་པ་རྣམས། །ཡང་དང་ཡང་དུ་
སོ་སོར་བཤགས། །བདག་གིས་སྡིག་པ་བགྱིས་པ་རྣམས། །རྫོགས་སངས་རྒྱས་ཀྱིས་
མཁྱེན་པ་བཞིན། །དེ་ལྟར་བདག་གིས་སོ་སོར་བཤགས། །སླན་ཆད་དེ་ལྟར་ཡོང་མི་
བགྱིད། །སྲོག་ཆགས་སྡུག་བསྔལ་ཞི་བྱའི་ཕྱིར། །བདག་ཉིད་ཇི་སྲིད་འཚོ་བར་དུ།
།སངས་རྒྱས་ཆོས་དང་དགེ་འདུན་ལ། །གུས་པར་ཡང་དག་སྐྱབས་སུ་མཆི། །ཞེས་
པ་འདི་དག་བྱིན་རླབས་ཤིན་ཏུ་ཆེ་བས་བཏོན་ན་ལེགས་སོ།།
མདོར་ན། འདོད་ཆགས་ཞེ་སྡང་གཏི་མུག་དབང་གིས་ནི། །ལུས་དང་ངག་
དང་དེ་བཞིན་ཡིད་ཀྱིས་ཀྱང་། །སྡིག་པ་བདག་གིས་བགྱིས་པ་ཅི་མཆིས་པ། །དེ་དག་
ཐམས་ཅད་བདག་གིས་སོ་སོར་བཤགས། །ཞེས་བརྗོད་དེ་བཤགས་པ་བྱའོ། །དེ་ནས།
ཕྱོགས་བཅུའི་རྒྱལ་བ་ཀུན་དང་སངས་རྒྱས་སྲས། །རང་རྒྱལ་རྣམས་དང་སློབ་དང་
མི་སློབ་དང་། །འགྲོ་བ་རྣམས་ཀྱི་བསོད་ནམས་གང་ལ་ཡང་། །དེ་དག་ཀུན་གྱི་རྗེས་
སུ་བདག་ཡི་རང་། །གང་རྣམས་ཕྱོགས་བཅུའི་འཇིག་རྟེན་སྒྲོན་མ་དག །བྱང་ཆུབ་
རིམ་པར་སངས་རྒྱས་མ་ཆགས་བརྙེས། །མགོན་པོ་དེ་དག་བདག་གིས་ཐམས་ཅད་ལ།
།འཁོར་ལོ་བླ་ན་མེད་པར་བསྐོར་བར་བསྐུལ། །མྱ་ངན་འདའ་སྟོན་གང་བཞེད་དེ་དག་
ལ། །འགྲོ་བ་ཀུན་ལ་ཕན་ཞིང་བདེ་བའི་ཕྱིར། །བསྐལ་པ་ཞིང་གི་རྡུལ་སྙེད་བཞུགས་
པར་ཡང་། །བདག་གིས་ཐལ་མོ་རབ་སྦྱར་གསོལ་བར་བགྱི། །ཕྱག་འཚལ་བ་དང་
མཆོད་ཅིང་བཤགས་པ་དང་། །རྗེས་སུ་ཡི་རང་བསྐུལ་ཞིང་གསོལ་བ་ཡི། །དགེ་བ་
ཅུང་ཟད་བདག་གིས་ཅི་བསགས་པ། །ཐམས་ཅད་བདག་གིས་བྱང་ཆུབ་ཕྱིར་བསྔོའོ།



64 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
།ཞེས་ཡན་ལག་བདུན་པ་འབུལ། རྡོ་རྗེ་འཆང་ཆེན་པོའི་ལམ་གྱི་རིམ་པ་ལས་ནི།
ཆོས་ཀྱི་ལོངས་སྤྱོད་སྣ་ཚོགས་ལ། །མཉམ་པར་བཞག་ནས་ཡི་རང་ངོ་། །མི་རྟོག་བློ་
གྲོས་བསྐྱེད་པའི་ཕྱིར། །ཆོས་ཀྱི་འཁོར་ལོ་བསྐོར་བ་དང༌། །གདུལ་བྱ་ཇི་སྲིད་ཚིམ་
བར་དུ། །མྱ་ངན་མི་འདའ་གསོལ་བ་འདེབས། །སྔོན་གྱི་རྒྱལ་བའི་སྲས་རྣམས་ཀྱིས།
།སྨོན་ལམ་ཇི་ལྟར་མཛད་པ་བཞིན། །བདག་ཀྱང་དགེ་བའི་སེམས་ཀྱིས་སུ། །དེ་བཞིན་
དུ་ནི་སྨོན་ལམ་འདེབས། །སེམས་ཅན་ཐམས་ཅད་བདེ་བ་དང་། །ཞི་ཞིང་ནད་ཀྱང་
མེད་པར་ཤོག །བདག་ནི་བྱ་བ་ཀུན་ནུས་ཤིང་། །ཡོན་ཏན་དང་ཡང་ལྡན་པར་ཤོག
།ནོར་ལྡན་གཏོང་ཕོད་ཤེས་རབ་ཅན། །བཟོད་ལྡན་དགེ་ལ་དད་པ་དང་། །སེམས་ཅན་
ཚེ་རབས་ཐམས་ཅད་དུ། །སྐྱེ་བ་དྲན་ཞིང་བརྩེར་ལྡན་ཤོག །ཅེས་དེ་དག་གི་དོན་ལ་
ཡིད་རྩེ་གཅིག་ཏུ་བྱས་ཤིང་བརྗོད་པར་བྱའོ། །ཞེས་གསུངས་པས། ཚིག་དེ་དག་ཀྱང
བྱིན་རླབས་ཆེ་བས་བརྗོད་ན་ལེགས་སོ།།
༦
ཚད་མེ་བཞི་བསྒོམ་པ།
༈ བཞི་པ་ཚད་མེད་བཞི་བསྒོམ་པ་ནི། བདེ་བས་ཕོངས་ཤིང་སྡུག་བསྔལ་གྱིས་ཉམ་
ཐག་པའི་སྐྱེ་དགུ་རྣམས་ལ་དམིགས་ནས། སེམས་ཅན་ཐམས་ཅད་བདེ་བ་དང་བདེ་
བའི་རྒྱུ་དང་ལྡན་པར་གྱུར་ཅིག །སེམས་ཅན་ཐམས་ཅད་སྡུག་བསྔལ་དང་སྡུག་བསྔལ་
གྱི་རྒྱུ་དང་བྲལ་བར་གྱུར་ཅིག །སེམས་ཅན་ཐམས་ཅད་སྡུག་བསྔལ་མེད་པའི་བདེ་བ་
དང་མི་འབྲལ་བར་གྱུར་ཅིག །སེམས་ཅན་ཐམས་ཅད་ཉེ་རིང་ཆགས་སྡང་དང་བྲལ་
བའི་བཏང་སྙོམས་ཚད་མེད་པ་ལ་སེམས་གནས་པར་གྱུར་ཅིག །ཅེས་དལ་བུས་བརྗོད་
ཅིང་། ཚད་མེད་བཞིའི་དམིགས་རྣམ་ཡིད་ལ་བྱའོ། །མདོར་བསྡུ་ན་དེ་ཙམ་དང་།



སྐབས་དྲུག་པ། 65
རྒྱས་པར་ན། སེམས་ཅན་ཁམས་ནི་མཐའ་ཡས་པའི། །སྡུག་བསྔལ་ཉེ་བར་ཞི་བ་དང་།
།ངན་འགྲོ་རྣམས་ལས་བསྒྲལ་བ་དང་། །ཉོན་མོངས་རྣམས་ལས་དགྲོལ་བའི་ཕྱིར།
།སྲིད་པ་མི་བདེ་དོག་པ་ན། །སྡུག་བསྔལ་སྣ་ཚོགས་ཅི་མཆིས་པ། །དེ་ལས་ཡོངས་སུ་
བསྐྱབ་པའི་ཕྱིར། །བདག་ནི་བྱང་ཆུབ་སེམས་བསྐྱེད་དོ། །སེམས་ཅན་ཕོངས་པ་ཐམས་
ཅད་ཀྱི། །སྐྱབས་སུ་བདག་ཉིད་རྟག་ཏུ་ཤོག །བདག་ནི་མགོན་མེད་རྣམས་ཀྱི་མགོན།
།རྟེན་མེད་རྣམས་ཀྱི་སྐྱབས་འགྱུར་ཞིང་། །སྡུག་བསྔལ་བདེ་བར་བྱེད་པ་དང་། །བདག་
ནི་སེམས་ཅན་ཐམས་ཅད་ཀྱི། །ཉོན་མོངས་ཞི་བར་བྱེད་པར་ཤོག །དགེ་བའི་ལས་
རྣམས་གང་དང་གང་། །འདི་དང་གཞན་དུ་བསགས་པའི་རྣམས། །བསོད་ནམས་ཡེ་
ཤེས་ཞེས་བྱ་བའི། །ཚོགས་ནི་རྣམ་པ་གཉིས་སུ་ཤོག །ཕ་རོལ་ཕྱིན་པ་དྲུག་སྒོ་ནས།
།བདག་གིས་བརྩོན་འགྲུས་གང་བརྩམས་པ། །དེ་ཡང་སེམས་ཅན་མ་ལུས་པའི།
།ཐམས་ཅད་ལ་ནི་ཕན་པར་ཤོག །ཚེ་ཡི་མཐའ་ཀླས་བྱེད་པ་ཡང་། །གང་ཡང་ཅུང་
ཟད་བྱེད་འགྱུར་བ། །མདོར་ན་སེམས་ཅན་ཐམས་ཅད་ཀྱི། །ཉོན་མོངས་ཐམས་ཅད་
ཞི་བ་དང་། །གྲོལ་བར་བྱ་བའི་ཕྱིར་འབད་ཅིང་། །བྱང་ཆུབ་བར་དུ་བདག་བརྩོན་ནོ།
།ཞེས་བརྗོད་ཅིང་། སེམས་ཅན་ཐམས་ཅད་འཁོར་བའི་སྡུག་བསྔལ་ལས་སྒྲོལ་བའི་
ཕྱིར་དུ་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་ཀྱང་ཐོབ་པར་བྱའོ་
སྙམ་དུ་བྱང་ཆུབ་ཀྱི་སེམས་རྒྱུད་དང་འདྲེས་ངེས་ཤིག་ཡུན་མི་ཐུང་ཙམ་སྒོམ་མོ།
།དེ་ནས་ཚོགས་ཞིང་རྣམས་རང་གནས་སུ་གཤེགས་པར་གྱུར། །ཞེས་བརྗོད་ཅིང་
གཤེགས་གསོལ་བྱའོ། །གཉིས་པ་དངོས་གཞི་ལ་གཉིས། བདག་བསྐྱེད་བསྒོམ་པ་དང་།
མདུན་བསྐྱེད་བསྒོམ་པའི་ཚུལ་ལོ།།



66 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
༧
བདག་བསྐྱེད་བསྒོམ་པ།
༈ དང་པོ་ནི་ལུས་དྲང་པོར་བསྲངས། སེམས་ཅན་རྣམས་སྡུག་བསྔལ་གྱིས་མནར་
བ་ལ་མི་བཟོད་པའི་སྙིང་རྗེ་བསྐྱེད་ནས། དེ་རྣམས་སྡུག་བསྔལ་ལས་བསྒྲལ་བའི་ཕྱིར་
དུ་མྱུར་དུ་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཕྱིར་དུ་ཐུགས་རྗེ་ཆེན་པོའི་རྣལ་
འབྱོར་ལ་འཇུག་སྙམ་དུ་བྱང་ཆུབ་ཀྱི་སེམས་གསལ་བཏབ་ནས། རང་ཉིད་ལྷར་བསྐྱེད་
པ་ལ་ལྷ་དྲུག་གི་བསྒོམ་ལུགས་ཤེས་དགོས་པས། དེ་ནི་རྣམ་འཇོམས་ཀྱི་རྒྱུད་རྒྱས་པ་
ལས་གསལ་བར་གསུངས་པ་སངས་རྒྱས་གསང་བའི་རྣམ་འཇོམས་ཀྱི་འགྲེལ་པར་
དྲངས་པ་ལས། དང་པོ་ཁྲུས་བྱས་རྣལ་འབྱོར་པས། །རྡོ་རྗེ་གདན་ལ་གནས་ནས་ནི།
།མཆོད་དང་གསོལ་བས་བསྒོམ། །སྟོང་པ་ཡི་གེ་སྒྲ་གཟུགས་དང་། །ཕྱག་རྒྱ་མཚན་
མ་དྲུག་ཡིན་ཏེ། །ཞེས་དྲངས་པ་ལྟར་རོ། །དེ་བཞིན་དུ་རྒྱུད་བསམ་གཏན་ཕྱི་མ་
ལས་ཀྱང་། བདག་ཉིད་འདིར་འདྲར་བྱས་ནས་ནི། །སྔགས་ཀྱི་རྣམ་པར་ཤེས་པས་
བསྒོམ། །ཞེས་བྱ་བ་འདིས་ལྷ་དྲུག་བསྟན་པར་སངས་རྒྱས་གསང་བས་བཤད་དེ།
རྒྱུད་དེའི་ཐད་ཀྱི་འགྲེལ་པ་སངས་རྒྱས་གསང་བས་མཛད་པ་ལས། དེ་ལྟར་གཟུང་བ་
དང་འཛིན་པའི་ཡོངས་སུ་རྟོག་པའི་རང་བཞིན་ལས་རྣམ་པར་གྲོལ་བ་གཟུགས་མེད་
པ་རྣམ་པ་མི་གཡོ་བ་རབ་ཏུ་འོད་གསལ་བ། རང་གི་རིག་པའི་རང་བཞིན་བདག་གི་
དེ་ཁོ་ན་ཉིད་བསྟན་ནས་མཇུག་བསྡུ་བའི་ཕྱིར། བདག་ཉིད་འདི་འདྲར་བཞག་ནས་ནི།
།ཞེས་བྱ་བ་གསུངས་ཏེ། འདི་འདྲར་ཞེས་བྱ་བ་ནི་གོང་དུ་སྨོས་པའི་མཚན་ཉིད་ལྟར་རོ།
།བཞག་ནས་ཞེས་བྱ་བ་ནི་ཆོས་རྣམས་ཀྱི་རང་དང་སྤྱིའི་མཚན་ཉིད་གསལ་བའི་རིག་
པས་བསམས་ནས་ཞེས་བྱ་སྟེ། གསང་སྔགས་ཀྱི་བཟློས་བརྗོད་བྱའོ། །ཞེས་འོག་ནས་
མ་



སྐབས་དྲུག་པ། 67
འཆད་དོ། །ད་ནི་བདག་གི་དེ་ཁོ་ན་ཉིད་དེ་ལྟ་བུ་མངོན་དུ་བྱས་པའི་སྣང་བ་ལས་ལངས་
ནས་ལྷའི་དེ་ཁོ་ན་ཉིད་བསྟན་པའི་ཕྱིར། གསང་སྔགས་རྣམ་པར་ཤེས་པས་བསྒོམས།
།བསྡམས་ནས་ཏིང་ངེ་འཛིན་ལ་གནས། །སྲོག་དང་རྩོལ་བ་རབ་ཏུ་བསྡམས།
།ཞེས་བྱ་བ་གསུངས་སོ། །དེ་ལ་གསང་སྔགས་ཀྱི་རྣམ་པར་རྟོག་པ་དང་བཅས་པ་
དང་། རྣམ་པར་མི་རྟོག་པའི་ཡེ་ཤེས་དང་། སྒྲ་དང་། ཡི་གེ་དང་། ཕྱག་རྒྱ་དང་།
གཟུགས་ཀྱི་བྱེ་བྲག་ལས་ལྷ་རྣམ་པ་དྲུག་གོ །དེ་ལྟ་བུའི་གསང་སྔགས་ལ་དམིགས་པའི་
རྣམ་པར་ཤེས་པ་དེ་ནི་གསང་སྔགས་ཀྱི་རྣམ་པར་ཤེས་པ་སྟེ། གསང་སྔགས་ཀྱི་རྣམ་
པའི་རྣམ་པར་ཤེས་པ་དེས་སྒོམ་ཞིང་བསྒོམ་པ་ནི་གསང་སྔགས་ཀྱི་རྣམ་པར་ཤེས་པས་
བསྒོམ་པ་སྟེ། བདག་ཉིད་ཅེས་བྱ་བའི་སྐབས་དང་འབྲེལ་ཏོ།།
དེ་ནས་འདི་ལྟར་དགོངས་ཏེ་ནམ་རྣམ་པར་མི་རྟོག་པའི་རང་བཞིན་བདག་གི་
དེ་ཁོ་ན་ཉིད་དེ་ལས་ལྡང་བར་འདོད་པར་གྱུར་པ་དེ་ནི། ལྷའི་རང་བཞིན་རྣམ་པ་
དྲུག་པོ་དེ་དག་བསྒོམས་ནས། ལྷའི་དེ་ཁོ་ན་ཉིད་ཀྱི་གཟུགས་སུ་བྱའོ་ཞེས་དགོངས་
པའོ། །ཞེས་གསུངས་པ་ལྟར་རོ། །དེ་ལྟར་ལྷ་དྲུག་ལས། དང་པོ་སྟོང་པའི་ལྷ་ནི།
ཨོཾ་ཤུ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨདྨ་ཀོཉཧཾ། དེ་ལྟར་བདག་གི་དེ་ཁོ་ན་ཉིད་དོན་
དམ་པར་སྤྲོས་པ་ཐམས་ཅད་དང་བྲལ་བ་ཇི་ལྟར་ཡིན་པ་དེ་བཞིན་དུ། ལྷའི་དེ་ཁོ་
ན་ཉིད་ཀྱང་དེ་བཞིན་ཡིན་པས། དེ་གཉིས་ཆུ་དང་འོ་མ་འདྲེས་པ་བཞིན་དུ་རྣམ་
པར་མི་རྟོག་པའི་སྣང་བའི་སྒོ་དེ་ཉིད་དུ་བདག་དང་ལྷའི་དེ་ཁོ་ན་ཉིད་དབྱེར་མི་
ཕྱེད་པར་གྱུར་པར་བསམ་པའོ། །འདི་ལ་དོན་དམ་པའི་ལྷ་ཞེས་ཀྱང་གསུང་ངོ༌།
།འདི་ནི་ཤིན་ཏུ་གལ་ཆེ་སྟེ། ལྷའི་རྣལ་འབྱོར་གང་བྱེད་པ་ཐམས་ཅད་ཟབ་མོ་
སྟོང་ཉིད་རྟོགས་པའི་ལྟ་བ་འདིའི་རྩིས་ཟིན་པ་ཞིག་དགོས་པ་ནི་སྔར་རྡོ་རྗེ་ཐེག་པའི་
མཚན་དོན་གྱི་སྐབས་བཤད་ཟིན་ཏོ།།



68 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
དེ་ཡང་བདག་དང་ཕུང་པོ་སོགས་མི་སྣང་བ་ཙམ་གྱིས་ཆོག་པ་མ་ཡིན་གྱི།
དགག་བྱ་ལེགས་པར་ངོས་ཟིན་ནས་དེ་བཀག་པའི་མེད་དགག་སྟོང་སང་བློ་ཡུལ་དུ་
ཤར་བ་དགོས་སོ། །དེ་ཡང་བདག་ཅེས་བྱ་བ་འདི་ལ་བདག་འཛིན་གྱི་དམིགས་ཡུལ་ང་
ཙམ་པ་ཞིག་དང་། ཞེན་ཡུལ་རང་ངོས་ནས་གྲུབ་པ་གཉིས་ཀྱི་ཁྱད་པར་ཕྱེད་དགོས་ལ།
བདག་འཛིན་གྱི་ཞེན་ཡུལ་དེ་ལ་ཡང་མུ་སྟེགས་ཀྱིས་ཀུན་བཏགས་པའི་བདག་རྟག་
གཅིག་རང་དབང་ཅན་དང་། གྲུབ་མཐའ་འོག་མ་རྣམས་ཀྱིས་འདོད་པ་ལྟར་གྱི་
བདག་དང་། བློ་ལྷན་སྐྱེས་ཀྱི་འཛིན་རྣམ་ལ་ཤར་བའི་རང་ངོས་ནས་གྲུབ་པའི་ཁྱད་
པར་རྣམས་ལེགས་པར་ཕྱེད་ནས་བློ་ལྷན་སྐྱེས་ཀྱི་སྣང་ཚུལ་ངེས་པར་བྱེད་དགོས་ལ།
དེ་ལྟར་ངེས་ནས་ལྟ་བ་སྐྱོང་བའི་ཚེ་ཡང་དགག་བྱ་དེ་མེད་དོ་སྙམ་པ་ཙམ་གྱིས་ཆོག་
པ་མ་ཡིན་གྱི་གཅིག་དུ་བྲལ་ལ་སོགས་པའི་རིགས་པའི་དཔྱད་པ་ལ་བརྟེན་ནས་དགག་
བྱ་བཀག་པའི་སྟོང་པ་བློ་ལ་ཤར་བ་དགོས་སོ། །དེ་ནི་རྒྱུད་བསམ་གཏན་ཕྱི་མ་ལས།
ཕྱི་ནས་ཡན་ལག་རྣམ་གྲོལ་བར། །མི་འབྱེད་འབྱེད་པ་རྣམ་པར་སྤངས། །ཕྲ་བ་མི་
གཡོ་གསལ་བ་སྟེ། །བློ་ཡི་དཔྱོད་པ་མདུན་ན་གནས། །ཞེས་པ་འདིས་རིགས་པའི་
དཔྱད་པ་སྔོན་དུ་བཏང་ནས་སྟོང་པ་བསྒོམ་དགོས་པར་བསྟན་ཏོ།།
དེ་ཡང་རྡོ་རྗེ་འཆང་ཆེན་པོའི་ལམ་གྱི་རིམ་པ་ལས་རྒྱུད་ཀྱི་ལུང་འདི་དྲངས་
པའི་མཇུག་ཏུ། དེའི་དོན་འཆད་པ་ན། མུ་སྟེགས་ཀྱིས་ཀུན་བཏགས་པའི་བདག་ནི་
ཐ་སྙན་དུ་ཡང་
ཡང་མེད་པས། ཕུང་པོ་ལྔ་པོ་འདི་ཙམ་ལ་བདག་ཅེས་བཏགས་པ་ཙམ་མོ།
།དེ་འདྲ་བའི་བདག་གི་དེ་ཁོ་ན་ཉིད་ནི་འདི་འདྲར་བྱས་ཞེས་དྲང་ངོ༌། །དུས་ནི་ལྷ་
སྤྱན་དྲངས་པ་ལ་མཆོད་པ་སོགས་བྱས་པའི་ཕྱི་ནས་སོ། །ཇི་འདྲ་བར་བྱས་པ་ནི།
དོན་དམ་པ་ལ་བརྟེན་པའི་རྣམ་པར་དཔྱོད་པས་དཔྱད་ན་གཞན་རྒྱུད་ཀྱི་མིག་ལ་
སོགས་པའི་ཤེས་པས་མི་འབྱེད་པ་སྟེ་མི་འཛིན་ཞིང་། བདག་དེས་ཀྱང་ཡུལ་གཞན་



སྐབས་དྲུག་པ། 69
འབྱེད་པ་སྟེ་འཛིན་པ་རྣམ་པར་སྤངས་ཏེ། དོན་དམ་པར་ན་མིག་ལ་སོགས་པའི་ཡན་
ལག་རྣམས་རྣམ་པར་གྲོལ་བ་སྟེ་མ་གྲུབ་པའི་ཕྱིར་རོ།།
དེས་ནི་གཟུང་འཛིན་བདེན་པ་བཀག་པས་གཉིས་ཀྱིས་སྟོང་པ་སྟེ་བདག་ཉིད་འདི་
འདྲར་བྱས་པའོ། །དེ་ལྟ་ནའང་རྨི་ལམ་གྱི་ཤེས་པ་དང་འདྲ་བར་ནང་གི་འཁྲུལ་པའི་
དབང་གིས་དོན་དུ་སྣང་བ་འདི་སུས་འགོག་ནུས་སྙམ་ནས་གཉིས་སྟོང་གི་ཤེས་པ་བདེན་
པར་རྟོག་ན། དེ་ལ་ཡང་རང་བཞིན་མེད་པ་ནི་ཤིན་ཏུ་ཕྲ་བས་ཕྲ་ཞེས་གསུངས་སོ།
།དེས་ནི་བདག་གི་དོན་དམ་པའི་དེ་ཁོ་ན་ཉིད་སྤྲོས་པའི་མཚན་མ་ཐམས་ཅད་དང་བྲལ་
བ་བསྟན་ནས། དེ་བསྒོམ་པའི་ཚུལ་ནི་མི་གཡོ་ཞེས་པའི་རྐང་པ་ཕྱེད་དང་གཉིས་ཀྱིས་
བསྟན་ཏེ་འདི་འོག་ཏུ་བཤད་པར་བྱའོ། །བྱང་ཆུབ་མཆོག་ཀྱང་སངས་རྒྱས་གསང་
བས་བཤད་པ་དང་དོན་འདྲ་བར་སྣང་ངོ༌། །དེ་ལྟར་བདག་གི་དེ་ཁོ་ན་ཉིད་དོན་དམ་
པར་སྤྲོས་པ་ཐམས་ཅད་དང་བྲལ་བ་ཇི་ལྟར་ཡིན་པ་དེ་བཞིན་དུ་ལྷའི་དེ་ཁོ་ན་ཉིད་ཀྱང་
དེ་ལྟ་ཡིན་པས་དེ་གཉིས་ཆུ་དང་འོ་མ་འདྲེས་པ་བཞིན་དུ་དབྱེར་མི་ཕྱེད་པ་རྣམ་པར་
མི་རྟོག་པའི་སྣང་བའི་སྒོ་དེ་ཉིད་དུ་བདག་དང་ལྷ་གཉིས་གཅིག་པར་ང་རྒྱལ་བྱས་ཏེ།
སྣང་བ་མེད་པར་རང་གིས་རིག་པ་ཤིན་ཏུ་ངེས་པར་གྱུར་པ་དེ་སྲིད་དུ་བསམ་གཏན་བྱ་
སྟེ་དོན་དམ་པའི་ལྷའོ། །ཞེས་གང་གསུངས་པ་ལྟར་རོ། །འདིར་ཤུནྱ་ཏཱའི་སྔགས་ཀྱི་
སྒོ་ནས་སྟོང་པ་བསྒོམ་པ་ནི། དགེ་སློང་མ་དཔལ་མོས་གསུངས་ལ། དཔལ་མོས་མཛད་
པའི་སྒྲུབ་ཐབས་དེ་ལས་སྭ་བྷཱ་ཝ་དང་ཧཱུ་ནྱ་ཏཱ་གཉིས་ཀ་གསུངས་ཤིང་། མགོན་པོ་ཀླུ་
སྒྲུབ་ཀྱིས་མཛད་པའི་སྒྲུབ་ཐབས་ལས་སྭ་བྷཱ་ཝའི་སྔགས་བརྗོད་པར་གསུངས་སོ།།
འོ་ན་རྡོ་རྗེ་འཆང་ཆེན་པོའི་ལམ་གྱི་རིམ་པ་ལས། དེ་ལྟར་གང་ཟག་དང་ཆོས་
ཀྱི་བདག་མཐའ་དག་གིས་སྟོང་པའི་སྟོང་པ་ཉིད་སྒོམ་པ་ནི། རྒྱུད་སྡེ་གཞན་ནས་ལྷ་
སྒོམ་པའི་སྔོན་དུ་སུ་བྷཱ་ཝ་ལ་སོགས་པའི་སྔགས་བརྗོད་ནས་དེའི་དོན་སྒོམ་པ་དང་



70 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
གནད་གཅིག་གོ་གསུངས་པ་ཇི་ལྟར་དྲངས་སྙམ་ན། དེ་ནི་བྱ་རྒྱུད་ཀྱི་སྐབས་འདིར་
སུ་བྷཱ་བའི་སྔགས་བརྗོད་དུ་མི་རུང་བར་གསུངས་པ་མིན་གྱི། བྱ་བ་སྤྱིའི་རྒྱུད་བསམ་
གཏན་ཕྱི་མ་ལས། དོན་དམ་པའི་ལྷ་སྒོམ་པའི་སྐབས་འདིར་རིག་པས་དཔྱད་ནས་
སྟོང་པ་བསྒོམ་པ་ལས་སྭ་བྷ་ཝ་དང་། ཤུ་ནྱ་ཏཱ་སོགས་བརྗོད་པར་མ་གསུངས་ཤིང་
སློབ་དཔོན་སངས་རྒྱས་གསང་བ་དང་། བྱང་ཆུབ་མཆོག་གཉིས་ཀྱིས་ཀྱང་མ་བཤད་
པས། འདིར་རྒྱུད་ཀྱི་དངོས་ཟིན་ལྟར་བདག་དང་ལྷའི་དེ་ཁོ་ཉིད་དབྱེར་མེད་སྒོམ་
ཚུལ་གསུངས་ནས། དེ་ལྟར་སྒོམ་པ་དེ་རྒྱུད་གཞན་ནས་སྭ་བྷཱ་བའི་སྔགས་དོན་
བསྒོམ་པར་གསུངས་པ་དང་གནད་གཅིག་གོ་ཞེས་གསུང་པ་ཡིན་ནོ།།
སྐབས་འདིར་སྭ་བྷཱ་ཝ་དང་ཤུ་ནྱ་ཏཱ་སོགས་ཀྱི་སྔགས་བརྗོད་ནས་སྟོང་པ་བསྒོམ་
པ་ནི་རྗེ་ཐམས་ཅད་མཁྱེན་པའི་བཞེད་པ་ཡིན་པར་འདུལ་འཛིན་གྲགས་པ་རྒྱལ་མཚན་
གྱིས་གསལ་བར་གསུངས་ཏེ། བྱ་རྒྱུད་རིགས་གསུམ་སྤྱིའི་ཆོ་གར་སྭ་བྷཱ་བའི་སྔགས་
བརྗོད་ནས་སྟོང་པའི་ལྷ་སྒོམ་པར་བཤད་ཅིང་། རིགས་གསུམ་སྤྱིའི་ཆོ་གར་གང་
བཀོད་པ་ཐམས་ཅད་རྗེ་ཐམས་ཅད་མཁྱེན་པའི་བཞེད་པ་ལྟར་བཀོད་པ་ཡིན་པ་ནི།
དེའི་འཇུག་གི་མཛད་བྱང་དུ་བྱ་སྤྱོད་སྤྱིའི་ཆོ་གའི་རྣམ་པར་གཞག་པ་རིགས་གསུམ་
ལ་སྦྱོར་ཚུལ་འདི་ནི་རྨད་དུ་བྱུང་བའི་མཁྱེན་པ་ཕུལ་དུ་ཕྱིན་པ་བརྙེས་ནས་གདུལ་
བྱ་རྣམས་སྨིན་གྲོལ་གྱི་ལམ་ལ་འགོད་པར་མཛད་པ། ཆོས་ཀྱི་རྗེ་རིན་པོ་ཆེ་ཐམས་
ཅད་མཁྱེན་པ་བློ་བཟང་གྲགས་པའི་དཔལ་གྱི་ཞལ་སྔ་ནས་ཀྱི་ཕྱག་བཞེས་ལྟར།
བཀའ་བཞི་འཛིན་པ་གྲགས་པ་རྒྱལ་མཚན་གྱིས་རི་བོ་དགེ་ལྡན་རྣམ་པར་རྒྱལ་བའི་
གླིང་དུ་ཡི་གེར་བཀོད་པའོ། །ཞེས་གསུངས་པས་ཤེས་སོ།།
དེ་ལྟར་དོན་དམ་པའི་ལྷ་བསྒོམས་ནས། སྒྲའི་ལྷ་བསྒོམ་པ་ནི། སྟོང་པའི་ངང་
ལས། ཏདྱ་ཐཱ། ཨོཾ་དྷ་ར་དྷ་ར། དྷི་རི་དྷི་རི། དྷུ་རུ་དྷུ་རུ། ཨི་ཊྚེ་ཝཊྚེ། ཙ་ལེ་ཙ་ལེ།



སྐབས་དྲུག་པ། 71
པྲ་ཙ་ལེ་པྲ་ཙ་ལེ། ཀུ་སུ་མེ་ཀུ་སུམ་ཝ་རེ། ཨི་ལི་མི་ལི། ཙི་ཏི་ཛ་ལ་ཨ་པ་ན་ཡེ་སྭཱཧཱ།
ཞེས་པའི་སྔགས་ཀྱི་གདངས་ཀྱི་རྣམ་པ་ནམ་མཁའ་ལ་གྲག་པར་གྱུར་པར་བསམ་པའོ།
།དེ་ཡང་གཞན་གྱིས་སྔགས་བཏོན་པ་རང་གིས་གོ་བར་བསམ་པ་མིན་གྱི། སྟོང་པ་དང་
དབྱེར་མེད་པའི་རང་གི་སེམས་སྔགས་ཀྱི་གདངས་ཀྱི་རྣམ་པར་སྒྲ་ལྷང་ལྷང་དུ་གྲག་
པར་སེམས་པའོ། །དེ་ཡང་སློབ་དཔོན་ཡེ་ཤེས་རྡོ་རྗེས་མཛད་པའི་རྣམ་འཇོམས་ཀྱི་
རྒྱ་ཆེར་འགྲེལ་ལས། བདག་ཉིད་ཀྱི་སེམས་སྟོང་པ་ཉིད་ལ་གནས་པའི་རྗེས་སྐད་ཅིག་
གཉིས་པ་ལ། དཔེར་ན་ནམ་མཁའ་སྟོང་པ་ལ་
པ་ལ་གློ་བུར་དུ་འབྲུག་གི་སྒྲ་རྣམ་པ་དྲག་པོ་
གྲག་པ་ལྟར་བསམས་ཏེ། རང་གི་སེམས་ཉིད་ན་མོ་རཏྣ་ཏྲ་ཡཱ་ཡ། བྱ་བ་ནས་ཨམཾ་
ཏེ་ཧཱུཾ་ཕཊ་བྱ་བའི་བར་དུ་སྒྲའི་རྣམ་པར་གྲག་པ་བསམ་མོ། །ཞེས་གསུངས་པ་ལྟར་རོ།
།དེ་ནས་ཡི་གེའི་ལྷ་བསྒོམ་པ་ནི། བདག་དང་ལྷའི་དེ་ཁོ་ན་ཉིད་དབྱེར་མི་ཕྱེད་པའི་རྣམ་
པ་ཅན་གྱི་རང་གི་སེམས་ཟླ་བའི་དཀྱིལ་འཁོར་དུ་གྱུར་པའི་སྟེང་དུ་སྔགས་ཀྱི་གདངས་
ཀྱི་རྣམ་པ་ནམ་མཁའ་ལ་གྲག་པ་དེ་ཤིན་ཏུ་དག་པའི་དངུལ་ཆུ་གསེར་གྱི་བྱེ་མ་ལ་ཞེན་
པ་ལྟར་ཡིག་འབྲུ་བྲིས་པའི་རྣམ་པ་ཅན་དུ་འཁོར་བར་བསམ་པའོ།།
དེ་ནས་གཟུགས་ཀྱི་ལྷ་བསྒོམ་པ་ནི། དེ་ལྟར་ཡིག་འབྲུ་བྲིས་པའི་རྣམ་པ་ཅན་དུ་
འཁོད་པ་ཡོངས་སུ་གྱུར་པ་ལས་པདྨ་འདབ་མ་བརྒྱད་པ་གསེར་བཙོམ་ལྟར་འབར་བའི་
ལྟེ་བ་ལ། ཏདྱ་ཐཱ། ཨོཾ་དྷ་ར་དྷ་ར། དྷི་རི་དྷི་རི། དྷུ་རུ་དྷུ་རུ། ཨིཊྚེ་ཝཊྚེ། ཙ་ལེ་ཙ་ལེ།
པྲ་ཙ་ལེ་པྲ་ཙ་ལེ། ཀུ་སུ་མེ་ཀུ་སུམ་ཝ་རེ། ཨི་ལི་མི་ལི། ཙི་ཏི་ཛྭ་ལ་ཨ་པ་ན་ཡེ་རྒྱསྭཱཧཱ།
།ཞེས་པས་མཚན་པར་གྱུར། ཟླ་བ་ཕྱག་མཚན་སྔགས་དང་བཅས་པ་ལས་འོད་
ཟེར་སྣ་ཚོགས་བྱུང་བའི་རྩེ་མོ་ལ་འཕགས་པ་སྤྱན་རས་གཟིགས་དབང་ཕྱུག་གི་ལྷའི་
གཟུགས་དཔག་ཏུ་མེད་པ་བྱུང་ནས་ནམ་མཁའི་དབྱིངས་ཐམས་ཅད་ཁྱབ་པར་བྱས།
རྒྱལ་བ་ཐམས་ཅད་ལ་མཆོད་པའི་སྤྲིན་ཆེན་པོ་སྤྲུལ་པས་ལེགས་པར་མཆོད།
ན



72 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
གཞན་ཡང་སྤྲིན་ཆེན་པོ་སྤྲུལ་པ་ལས་བདུད་རྩིའི་ཆར་རྒྱུན་བབས་པས་དམྱལ་བ་ལ་
སོགས་པའི་འགྲོ་ལ་ཐམས་ཅད་ཀྱི་སྡུག་བསྔལ་གྱི་མེ་རྣམས་ཞི་ཞིང་དེ་རྣམས་ཚིམ་པར་
བྱས་ནས་ལྷའི་སྐུ་དང་བཅས་པའི་འོད་ཟེར་སླར་ལོག་རང་གི་སེམས་ཟླ་བའི་དཀྱིལ་
འཁོར་དང་ཕྱག་མཚན་སྔགས་དང་བཅས་པ་ལ་ཞུགས་པ་ལས། རང་ཉིད་འཕགས་པ་
སྤྱན་རས་གཟིགས་དབང་ཕྱུག་སྐུ་མདོག་དཀར་པོ་གཞོན་ནུ་ལང་ཚོ་དར་ལ་བབ་ཅིང་
ཞབས་གཉིས་མཉམ་པར་བཞེངས་པ། མཚན་བཟང་པོ་སུམ་ཅུ་རྩ་གཉིས་དང་དཔེ་
བྱད་བཟང་པོ་བརྒྱད་ཅུས་མཛེས་ཤིང་། ཞལ་བཅུ་གཅིག་དང་ལྡན་པའི་རྩ་ཞལ་དཀར་
གཡས་ལྗང་གཡོན་དམར་བ། དེའི་སྟེང་མ་དབུས་ལྗང་གཡས་དམར་གཡོན་དཀར་བ།
དེའི་སྟེང་མ་དབུས་དམར་གཡས་དཀར་གཡོན་ལྗང་བ་ཐམས་ཅད་འཛུམ་ཞིང་ཞི་བ།
དེའི་སྟེང་ན་ཁྲོ་ཞལ་མཐིང་ཁ་མཆེ་བ་གཙིགས་ཤིང་སྤྱན་གསུམ་པ། ཁྲོ་གཉེར་
དང་ལྡན་ཞིང་རལ་པ་དམར་སེར་གྱེན་དུ་འབར་བ། དེའི་སྤྱི་བོར་ཞི་བའི་ཞལ་
དམར་པོ་འཛུམ་ཞིང་གཙུག་ཏོར་དང་བཅས་པ་ཚངས་པར་སྤྱོད་པའི་ཆ་ལུགས་
འཛིན་ཅིང་མགུལ་པ་དང་ལྡན་པ། ཕྱག་དང་པོ་གཉིས་ཐུགས་ཁར་ཐལ་མོ་སྦྱར་བ།
གཡས་གཉིས་པ་ན་ཤེལ་འཕྲེང་། གསུམ་པ་ན་མཆོག་སྦྱིན་གྱི་ཕྱག་རྒྱ་ལས་བདུད་རྩི་
འབབ་པའི་རྒྱུན་གྱིས་ཡི་དྭགས་ཚིམ་པར་བྱེད་པ། བཞི་པ་ན་འཁོར་ལོ་བསྣམས་པ།
གཡོན་གྱི་གཉིས་པ་ན་གསེར་གྱི་པདྨ། གསུམ་པ་ནི་རིལ་བ་སྤྱི་བླུགས། བཞི་པ་
ན་མདའ་གཞུ་བསྣམས་པ། ཕྱག་ལྷག་མ་དགུ་བརྒྱ་དང་དགུ་བཅུ་རྩ་གཉིས་པདྨའི་
འདབ་མ་ལྟར་འཇམ་ཞིང་མཆོག་སྦྱིན་མཛད་པ། ཕྱག་ཐམས་ཅད་ཀྱི་མཐིལ་ན་ཞི་
བའི་སྤྱན་རེ་རེ་མངའ་ཞིང་། ཕྱག་རྣམས་ཡར་དབུའི་གཙུག་ཏོར་དང་། མར་པུས་
མོའི་ལྷ་ང་ལས་མི་འདའ་བ། རི་དྭགས་ཀྱི་པགས་པས་ནུ་མ་གཡོན་པ་བཀབ་ཅིང་།
རས་བཟང་པོའི་ཤམ་ཐབས་ལ་ནོར་བུས་སྤྲས་པའི་གསེར་གྱི་སྐ་རགས་བཅིངས་པ།



སྐབས་དྲུག་པ། 73
རལ་པ་དམར་སེར་འཁྱུག་པས་མཛེས་ཤིང་། དར་དང་རིན་པོ་ཆེའི་རྒྱན་བརྒྱད་ཀྱིས་
བརྒྱན་པ། སྣ་ཚོགས་པདྨ་འདབ་མ་བརྒྱད་པའི་ལྟེ་བར་ཟླ་བའི་གདན་ལ་འོད་ཀྱི་དཀྱིལ་
འཁོར་འབར་བས་བསྐོར་བར་གྱུར་པར་བསམ་པའོ། །དེ་ལྟར་རང་ཉིད་ལྷར་གསལ་
བའི་ཐུགས་ཁར་ཟླ་གདན་ལ་ཡེ་ཤེས་སེམས་དཔའ་ཐུགས་རྗེ་ཆེན་པོ་སྐུ་མདོག་དཀར་
པོ་ཞལ་གཅིག་ཕྱག་གཉིས་པ་ཕྱག་གཡས་མཆོག་སྦྱིན་དང༌། གཡོན་པདྨ་བསྣམས་
པ་དེའི་ཐུགས་ཁར་ཟླ་གདན་ཏིང་ངེ་འཛིན་སེམས་དཔའ་ཧཱི༔དཀར་པོ་རིང་ཆ་ཚེག་
དྲག་དང་བཅས་པ་བསམས་ཏེ་སེམས་དཔའ་གསུམ་གྱི་བདག་ཉིད་ཅན་དུ་བསྒོམས།
རང་ཉིད་ཐུགས་རྗེ་ཆེན་པོ་སེམས་དཔའ་གསུམ་གྱི་བདག་ཉིད་ཅན་དུ་གྱུར་པའི་སྤྱི་བོར་
ཨོཾ་ལས་འཁོར་ལོ་དཀར་པོའི་ལྟེ་བར་ཨོཾ་གྱིས་མཚན་པ། མགྲིན་པར་ལས་པདྨ་
དམར་པོའི་ལྟེ་བར་ཨཱུས་མཚན་པ། ཐུགས་ཁར་ཧཱུྃ་ལས་རྡོ་རྗེ་སྔོན་པོའི་ལྟེ་བར་ཧཱུྃ་གིས་
མཚན་པ་བསྒོམ་མོ། །དེ་ནས་ཕྱག་རྒྱའི་ལྷ་ནི། བས་
བསམ་གཏན་ཕྱི་མའི་འགྲེལ་པ་ལས།
དེ་ལས་ཀྱང་ལངས་ནས་འཚོག་མ་དང་སྤྱི་གཙུག་ལ་སོགས་པའི་ཕྱག་རྒྱ་རྣམས་ཀྱིས་
ཡན་ལག་དང་བཅས་པར་བྱས་ལ། ཞེས་གསུངས་པ་ལྟར་རིགས་སོ་སོ་དང་མཐུན་
པའི་སྔགས་རྒྱས་གནས་སོ་སོར་རེག་ཅིང་བྱིན་རླབས་བྱ་བའོ།།
དེ་ཡང་དོན་ཡོད་ཞགས་པའི་རྒྱུད་ལ་སོགས་པ་ནས་ཇི་ལྟར་གསུངས་ལྟར།
གཙུག་ཏོར་དང་། མཛོད་སྤུ་ལ་སོགས་པའི་ཕྱག་རྒྱ་འཆིང་བ་དང་སྔགས་བརྗོད་
པ་སོགས་རྒྱས་པར་དྲ གྲུབ་ན་རབ་དང་། དེ་ཙམ་མ་གྲུབ་ན་སློབ་དཔོན་བྱང་ཆུབ་
མཆོག་གི་བཞེད་པ་ལྟར་པདྨའི་དམ་རྒྱ་གནས་ལྔར་རེག་ལ་བྱིན་གྱིས་བརླབ་བོ།
།དེ་ཇི་ལྟར་བྱ་བ་ནི། ཨོཾ་པདྨ་ཨུད་བྷ་ཝ་ཡ་སྭཱཧཱ། །ཞེས་བརྗོད་ནས། ལག་པ་གཉིས་
ཕྱག་འཚལ་བའི་ཐལ་མོ་པདྨོ་ཁ་འབུས་པ་ལྟར་བྱ་བ་པདྨའི་རིགས་ཀྱི་དམ་རྒྱ་བཅས་ཏེ།
ཐོག་མར་སྙིང་ཁ། དེ་ནས་སྨིན་མཚམས། དེ་ནས་མགྲིན་པ། དེ་ནས་དཔུང་མགོ་



74 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
གཡས་གཡོན་གཉིས་སུ་རེག་ཅིང་བྱིན་གྱིས་བརླབས་པའོ། །དེ་ནི་རྒྱུད་སྡེ་གོང་
མར་བཤད་པའི་སྐྱེ་མཆེད་བྱིན་རླབས་ཀྱི་དོད་ལྟ་བུ་ཡིན་ནོ། །མཚན་མའི་ལྷ་ནི།
།སློབ་དཔོན་སངས་རྒྱས་གསང་བས་བསམ་གཏན་ཕྱི་མའི་འགྲེལ་པར། ཀུན་རྫོབ་པའི་
ཏིང་ངེ་འཛིན་རྣམ་པ་དངབཅས་པ་ཞེས་པ་དང་། རྣམ་པར་རྟོག་པ་དང་བཅས་པའི་
ལྷ་ཞེས་ཀྱང་གསུངས་ལ། སློབ་དཔོན་ཡེ་ཤེས་རྡོ་རྗེས་རྣམ་འཇོམས་ཀྱི་འགྲེལ་པར།
དེ་ནས་སྐུ་མདོག་དང་ཕྱག་མཚན་གསལ་བར་ཡང་དང་ཡང་དུ་བསྒོམ་པ་ནི་ཏིང་ངེ་
འཛིན་གྱི་ལྷའོ། །ཞེས་བཤད་དེ། དེ་ནི་སྔར་བསྐྱེད་ཟིན་པའི་ལྷ་དེ་ཉིད་ལ་གསལ་སྣང་
དང་ང་རྒྱལ་བསྐྱེད་དེ་སྒོམ་པའོ།།
དེ་ལྟར་པདྨའི་རིགས་ཀྱི་སྔགས་རྒྱས་གནས་ལྔར་རེག་ཅིང་བྱིན་རླབས་བྱས་
ནས། རང་གི་ཐུགས་ཁའི་ཏིང་ངེ་འཛིན་སེམས་དཔའི་འོད་ཟེར་གྱིས་པོ་ཏ་ལ་ནས་
འཕགས་པ་སྤྱན་རས་གཟིགས་དབང་ཕྱུག་སངས་རྒྱས་དང་བྱང་ཆུབ་སེམས་དཔའི་
ཚོགས་དང་བཅས་པ་སྤྱན་དྲངས། མ་ལུས་སེམས་ཅན་ཀུན་གྱི་མགོན་གྱུར་ཅིང་།
།བདུད་སྡེ་དཔུང་བཅས་མི་བཟད་འཇོམས་མཛད་ལྷ། །དངོས་རྣམས་མ་ལུས་ཡང་
དག་མཁྱེན་གྱུར་པའི། །བཅོམ་ལྡན་འཁོར་བཅས་གནས་འདིར་གཤེགས་སུ་གསོལ།
ཨོཾ་སརྦབ་ཏ་ཐཱ་ག་ཏཱ་ཨཱརྱ་ལོ་ཀེ་ཤཱ་རཱ་ས་པ་རི་ཝཱར་ཨེ་རྒྱ་ཧི་བཛྲ་ས་མ་ཡ་ཛ༔ཛ༔ཛ༔ཧཾ་
ཐཾ་ཧོ༔གཉིས་སུ་མེད་པར་གྱུར། སླར་ཡང་ཐུགས་ཁའི་ཧྲིལས་འོད་ཟེར་འཕྲོས་
དབང་གི་ལྷ་རྣམས་སྤྱན་དྲངས། དེ་བཞིན་གཤེགས་པ་ཐམས་ཅད་ཀྱིས་མངོན་
པར་དབང་བསྐུར་དུ་གསོལ། ཞེས་གསོལ་བ་ཏབ་པས། ཇི་ལྟར་བལྟམས་པ་
ཙམ་གྱིས་ནི། །ལྷ་རྣམས་ཀྱིས་ནི་ཁྲུས་གསོལ་ལྟར། །ལྷ་ཡི་ཆུ་ནི་དག་པ་ཡིས།
།དེ་བཞིན་བདག་གིས་ཁྲུས་བགྱིའོ། །ཨོཾ་སརྦབ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་
ཡེ་ཨཱཿཧཱུཾ། ཞེས་དབང་བསྐུར་བས་ལུས་ཐམས་ཅད་གང་། བདེ་བ་ཆེན་པོ་མྱོང་།



སྐབས་དྲུག་པ། 75
དྲི་མ་ཐམས་ཅད་དག །ཆུའི་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས་
བླ་མའི་ངོ་བོ་འོད་དཔག་མེད་ཀྱིས་དབུ་བརྒྱན་པར་གྱུར་པར་བསམ། དེ་ལྟར་རང་
ཐུགས་རྗེ་ཆེན་པོའི་སྐུར་གསལ་བ་ལ་དམིགས་ནས་དཔྱད་སྒོམ་དང་། འཇོག་སྒོམ་
གཉིས་ཀྱི་སྒོ་ནས་བསྒོམ་པར་བྱེད་པ་ལ་མཚན་མའི་ལྷ་སྒོམ་པ་ཞེས་གསུངས་ལ།
དེ་ཡང་དང་པོ་སྟོང་པའི་ལྷ་སྒོམ་པ་ནས་བཟུང་སྟེ་སེམས་གཞན་དུ་མ་ཡེངས་པར་དེ་
དང་དེའི་རྣམ་པ་ཤིན་ཏུ་གསལ་བ་དང་། རང་སེམས་ལྷ་དེ་དང་དེའི་རྣམ་པར་གྱུར་
པའི་ང་རྒྱལ་དང་བཅས་རིམ་བཞིན་སྒོམ་པ་དང་། ལྷག་པར་སྐབས་འདིར་ལྷའི་སྐུ་
མདོག་ཕྱག་མཚན་སོགས་རིམ་བཞིན་གསལ་བཏབ་ནས་སྒོམ་པ་ནི་བསམ་གཏན་གྱི་
སྒོམ་པ་དང་། བསམ་གཏན་གྱིས་སྒོམ་པའི་ལྷ་སྐུ་དེ་ལ་དཔྱད་པ་མི་བྱེད་པར་རྩེ་གཅིག་
ཏུ་དམིགས་ནས་སྒོམ་པ་ནི་ཏིང་ངེ་འཛིན་གྱི་སྒོམ་པའོ།།
ཏིང་ངེ་འཛིན་གྱི་སྒོམ་པ་འདིའི་སྐབས་སུ་སྲོག་རྩོལ་བསྡམས་ནས་སྒོམ་པར་
གསུངས་ཏེ། དེའི་དོན་ནི་ལྷའི་སྐུ་ལ་དམིགས་པའི་སེམས་རྩེ་གཅིག་པའི་ཏིང་ངེ་
འཛིན་དེ་ཡུན་རིང་དུ་གནས་པའི་ཕྱིར་རླུང་འཛིན་པ་ཡིན་ནོ། །དེ་ཡང་སྲོག་ཅེས་པ་
ནི་རླུང་གི་མིང་ཡིན་ལ། རྩོལ་བ་ནི་དྲན་པའི་དོན་ཡིན་པས་ཡུལ་གཞན་གྱི་རྣམ་པ་
ཤར་བའི་དྲན་པ་སྐྱེས་ན་རྩེ་གཅིག་པའི་ཏིང་ངེ་འཛིན་དེ་ཉམས་པར་འགྱུར་ཏེ། རྣམ་
པར་རྟོག་པ་རིགས་མི་མཐུན་གཉིས་དུས་གཅིག་ཏུ་གནས་པའི་ཐབས་མེད་པའི་ཕྱིར་རོ།
དེས་ན་དེ་འདྲ་བའི་དྲན་པ་དེ་བསྡམས་དགོས་ལ། དེ་ཡང་སེམས་ཀྱི་རྟ་རླུང་ཡིན་པས་
རླུང་ཟིན་ན་སེམས་ཟིན་པར་འགྱུར་བས། རླུང་ཕྱིར་མ་ཤོར་བར་ནང་དུ་བཟུང་ནས་
སེམས་ལྷ་སྐུ་ལ་རྩེ་གཅིག་ཏུ་འཛིན་པ་ཡིན་ནོ། །དེ་ཡང་རྒྱུད་བསམ་གཏན་ཕྱི་མ་ལས།
སྔགས་ཀྱི་རྣམ་པར་ཤེས་པས་བསྒོམ། །བསྡམས་ནས་ཏིང་ངེ་འཛིན་ལ་གནས།
།སྲོག་དང་རྩོལ་བ་རབ་ཏུ་བསྡམ། །ཞེས་གསུངས་ཤིང་། དེའི་ཐད་ཀྱི་འགྲེལ་པ་སློབ་



76 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
མིག་དང་།
དཔོན་སངས་རྒྱས་གསང་བས་མཛད་པ་ལས། དེ་ལ་སྲོག་དང་རྩོལ་བ་ནི་ལྷའི་དེ་ཁོ་ན་
ཉིད་ལ་བདག་ཉིད་ཏིང་ངེ་འཛིན་དུ་གནས་པས་ན་དེ་གཉིས་བསྡམ་པ་དེ་ལ། སྲོག་དང་
རྩོལ་བ་རབ་ཏུ་བསྡམས་པའི་བདག་ཅེས་བྱའོ། །དེ་ལ་སྲོག་ཅེས་བྱ་བ་ནི།
རྣ་བ་དང་། སྣ་དང་། ཁ་དང་། ལྟེ་བ་དང་། སྐྱེས་པ་དང་། བུད་མེད་ཀྱི་དབང་པོ་དང་།
མི་གཙང་བའི་ཁུང་བུ་དང་། སྐྲ་དང་བ་སྤུའི་བུ་ག་ནས་འབྱུང་བ་དང་། འཇུག་པའི་མཚན་
ཉིད་ཀྱི་རླུང་སྟེ། དེ་བསྡམས་པ་ཡང་སྐབས་འདིར་འབྱུང་བ་དང་འཇུག་པ་དགག་པའོ།།
དེ་ནི་བདག་གི་ལུས་དང༌། ལྷའི་སྐུའི་དེ་ཁོ་ན་ཉིད་གཉིས་སུ་མེད་པར་
ཇི་ལྟར་བསམས་པའི་གནས་ཇི་ལྟ་བ་བཞིན་དུ་རླུང་འཇུག་པ་དང་འབྱུང་བ་རྣམ་
པར་དགག་པ་གྱེན་དུ་འདྲེན་པའི་རླུང་གིས་རུས་སྦལ་གྱི་ལུས་བསྐུམས་པ་དང་།
ལྕེ་ཡིས་ཆུ་བཏུང་བའི་ཚུལ་དུ་བསྡུས་ཏེ། ཇི་ལྟར་བསམས་པའི་ལྷའི་སྐུ་དེ་ཁོ་ན་
ཉིད་དང་། བདག་གི་ལུས་གཉིས་སུ་མེད་པར་གྱུར་པའི་ནང་དུ་ཏིང་ངེ་འཛིན་ནམ།
བཟླས་བརྗོད་མ་རྫོགས་ཀྱི་བར་དུའམ། ཅི་ནུས་པར་བཟུང་ངོ་ཞེས་དེ་སྐད་བཤད་པ་
ཡིན་ནོ། །རྩོལ་བ་ནི་དྲན་པར་གསུངས་ཏེ། དེ་བསྡམས་པ་ཡང་བཟླས་བརྗོད་ཀྱི་དུས་
མ་རྫོགས་ཀྱི་བར་དུའམ། ཅི་ནུས་པར་ཇི་ལྟར་བསམ་པའི་ལྷ་ཉིད་ཀྱི་གཟུགས་ལས་
གཞན་པ་གུད་དུ་དམིགས་པ་དགག་པ་སྟེ། འདི་དེ་ལྟར་ཅེས་མངོན་ཞེ་ན། སྲོག་ཅེས་
བྱ་བ་རླུང་དུ་བཤད། །རྩོལ་བ་དྲན་པ་ཞེས་བྱའོ། །ཞེས་གཞན་དག་ལས་གསུངས་སོ།
།ཞེས་གསལ་བར་གསུངས་ཤིང་། རྡོ་རྗེ་འཆང་ཆེན་པོའི་ལམ་གྱི་རིམ་པ་ལས་ཀྱང་།
འདིར་ལྷའི་སྐུ་གསལ་བར་སྣང་བ་ལ་སེམས་ཡུན་རིང་དུ་གནས་པའི་ཏིང་ངེ་འཛིན་
བསྐྱེད་དགོས་ལ། སེམས་ཀྱི་རྟ་རླུང་ཡིན་པས་དེ་བཟུང་ན་སེམས་དམིགས་པ་གཅིག་
ལ་གཟུང་སླ་བ་ལ་དགོངས་ནས་རླུང་འཛིན་པ་ཡིན་ཞེས་གསལ་བར་གསུངས་སོ།།
ཡང་ན་སྲོག་རྩོལ་གྱི་དོན་སྲོག་རླུང་དང༌། རྩོལ་བ་ནི་རླུང་འབྱུང་འཇུག་གི་
མ



སྐབས་དྲུག་པ། 77
རྒྱུ་བ་བཀག་ནས་
་ནས་སྒོམ་པ་ལ་བཤད་དེ། བསམ་གཏན་ཕྱི་མའི་འགྲེལ་པ་དེ་ཉིད་ལས།
ཡང་ན་ཇི་སྐད་སྨོས་པའི་མཚན་ཉིད་ཀྱི་སྲོག་སྔ་མའི་རིམ་པ་ཉིད་ཀྱིས་ཀུན་ཏུ་
བསྡམས་པ་རྒྱུན་བཅད་ཅིང་། འགོག་པ་ནི་རྩོལ་བ་ཞེས་བྱ་སྟེ། ཞེས་གསུངས་ཤིང་།
རྡོ་རྗེ་འཆང་ཆེན་པོའི་ལམ་གྱི་རིམ་པ་ལས་ཀྱང་། ཡང་ན་སྲོག་སྔར་དང་འདྲ་ཞིང་
རྩོལ་བ་ནི་འབྱུང་འཇུག་བཀག་ནས་རྒྱུ་བ་རྒྱུན་བཅད་པའོ།།
དེ་འདྲ་བའི་སྲོག་རྩོལ་སྡོམ་པ་དེ་ཡུན་ཇི་སྙེད་དུ་སྒོམ་པ་ནི། ལུང་དེའི་ཕྲོ་ནས་
དེ་འདྲ་བ་དེ་ནུས་པ་ཅི་ཡོད་ཀྱིས་གཟུང་བར་བྱ། མི་ནུས་པ་ན་དལ་བུས་བཏང་སྟེ་
བག་ཡངས་སུ་བྱ་ལ་རང་ལྷར་གསལ་བ་ལ་བལྟ་ཞིང་དེ་ནས་ཡང་སྔར་བཞིན་དུ་བྱའོ།
།ཞེས་གསུངས་པ་ལྟར་རོ། །དེ་ལྟར་སྒོམ་པའི་ཚེ་ལྷའི་སྐུ་ལ་དམིགས་པའི་གསལ་
སྣང་དང་ང་རྒྱལ་སྐྱེད་ལུགས་གཉིས་ཀ་ཤེས་དགོས་ཏེ། ལྷའི་རྣལ་འབྱོར་བསྒོམ་པའི་
དགག་བྱ་ནི་ཐ་མལ་གྱི་སྣང་ཞེན་ཡིན་ལ། ཐ་མལ་གྱི་སྣང་བ་ནི་ལྷ་སྐུའི་གསལ་སྣང་
གིས་འགོག་ཅིང་། ཐ་མལ་གྱི་ཞེན་པ་ནི་ལྷ་སྐུའི་ང་རྒྱལ་གྱིས་འགོག་དགོས་པས།
རེ་རེས་མི་ཆོག་པར་གཉིས་ཀ་དགོས་སོ། །ཏིང་ངེ་འཛིན་དྲན་པའི་ངོ་བོ་ཡིན་པས།
དྲན་པའི་སྐྱོང་ལུགས་ཤེས་དགོས་ལ་དྲན་པ་ནི་མངོན་པ་ཀུན་ལས་བཏུས་ལས།
དྲན་པ་གང་ཞེ་ན། འདྲིས་པའི་དངོས་པོ་ལ་སེམས་ཀྱི་བརྗེད་པ་མེད་པ་སྟེ་རྣམ་པར་
མི་གཡེང་བའི་ལས་ཅན་ནོ། །ཞེས་གསུངས་པ་ལྟར། ཁྱད་ཆོས་གསུམ་ལྡན་ཞིག་
དགོས་ལ། དེ་ཡང་དམིགས་ཡུལ་གྱི་ཁྱད་པར་འདྲིས་པའི་དངོས་པོ། འཛིན་སྟངས་
ཀྱི་ཁྱད་པར་བརྗོད་པ་མེད་པ། བྱེད་ལས་ཀྱི་ཁྱད་པར་གཞན་དུ་མི་གཡེང་བ་སྟེ།
སྐབས་འདིར་རང་ཉིད་ལྷར་གསལ་བ་ལ་དམིགས་ནས་ཁྱད་ཆོས་གསུམ་ལྡན་གྱི་
དྲན་པ་ནར་མར་གནས་པ་ཞིག་དགོས་ལ། དེ་ཡང་མ་བརྗེད་པ་ནི། སླར་དྲན་ཐུབ་
པ་ཙམ་གྱིས་མི་ཆོག་གིས། བློ་ཡུལ་དུ་གསལ་བར་ཤར་བ་རྒྱུན་མ་ཆད་པའོ། །དེ་ལ་



78 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ནི་སེམས་ནང་དུ་ཞུམ་པའི་བྱིང་བ་དང་། ཕྱིར་འཕྲོ་བའི་རྒོད་པ་ངོ་ཤེས་པ་ཞིག་དང་།
དེ་གཉིས་འགོག་པའི་གཉེན་པོ་དྲན་པ་དང༌། ཤེས་བཞིན་སྐྱོང་ལུགས་ལ་མཁས་
དགོས་ལ། དེ་ལྟར་བྱིང་རྒོད་ངོས་འཛིན་དང་དེའི་གཉེན་པོ་བསྟེན་ལུགས་རྣམས་
ཞིབ་ཏུ་བཤད་ན་ཡི་གེ་ཧ་ཅང་མང་བར་འགྱུར་བས་ས་གསུམ་གྱི་སྒྲོན་མེ་གཅིག་པུ་
བྱང་ཆུབ་ལམ་རིམ་ཆེན་མོ་ཞིབ་ཏུ་བལྟས་ནས་ཤེས་པར་བྱའོ།།
དེ་ཡང་ལྷ་སྐུ་སྒོམ་པའི་ཚེ། རང་ཉིད་ཐུགས་རྗེ་ཆེན་པོ་དངོས་ཡིན་པའི་ང་རྒྱལ་
བརྟན་པ་ཤིན་ཏུ་གལ་ཆེ་ཞིང་། དེ་ཡང་རང་བློས་ཕར་བཏགས་པ་ཙམ་མ་གཏོགས་
དོན་ལ་སྣང་ཡང་བདེན་པར་མེད་པའི་ཚུལ་ངེས་པར་བྱས་ནས་མེ་ལོང་ནང་གི་
གཟུགས་བརྙན་ནམ། ཆུ་ནང་གི་ཟླ་གཟུགས་བཞིན་དུ་སྣང་བཞིན་དུ་སྟོང་པའི་སྣང་
སྟོང་གཉིས་ཚོགས་ཟབ་གསལ་གཉིས་མེད་ཀྱི་ལྷའི་རྣལ་འབྱོར་ནི་བྱ་རྒྱུད་ཀྱི་ལམ་
བསྒོམས་པའི་གཙོ་བོ་ཡིན་པས། ཚུལ་དེ་ལ་གོ་བ་གཏིང་ཚུགས་པ་ཞིག་དང་། སྐྱོང་
ལུགས་ཤེས་པ་གལ་ཆེའོ། །དེ་ནས་མཆོད་པ་འབུལ་བར་བྱེད་པ་ལ། མཆོད་པ་རྣམས།
༔བཛྲ་ཀྲོ་དྷ་ཧ་ཡ་གི་བ་ཧུ་ལུ་ཧུ་ལུ་ཧཱུྃ་ཕཊ། ཅེས་པས་བགེགས་བསྐྲད་དེ་བསངས།
སྭ་བྷཱ་ཝས་སྦྱངས། སྟོང་པའི་ངང་ལས་ཧཱུཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་
རྣམས་ཀྱི་ནང་དུ། ཨོཾ་འོད་དུ་ཞུ་བ་ལས་བྱུང་བའི་ལྷ་རྫས་ལས་གྲུབ་པའི་མཆོད་ཡོན།
ཞབས་བསིལ། མེ་ཏོག །བདུག་སྤོས། མར་མེ། དྲི། ཞལ་ཟས།
རོལ་མོ་ལ་སོགས་པ་
རྣམས་དྭངས་ཤིང་ཐོགས་པ་མེད་པ་ནམ་མཁའ་དང་མཉམ་པ་ཟག་པ་མེད་པའི་བདེ་བ་
ཁྱད་པར་ཅན་བསྐྱེད་པར་གྱུར། ཨོགྷཾ་ཨཱཿཧཱུྃ་ནས། ཤཔྟ་ཨཱཿཧཱུྃ་གིས་བྱིན་གྱིས་བརླབས།
རང་གི་སྙིང་ཁ་ནས་མཆོད་ལྷ་སྤྲོས་ཏེ་འབུལ་ཚུལ་གོང་དུ་བཤད་པ་ལྟར་བསམ་ལ།
ཨོཾ་སརྦ་ཏ་ཐཱ་ག་ཏཱ་ཨཱརྱ་ལོ་ཀེ་ཤཱ་རཱ་ས་པ་རི་ཝཱ་ར་ཨགྷཾ་པྲ་ཏཱི་ཙྪ་ཧཱུཾ་སྭཱཧཱ། དེ་བཞིན་དུ་
སྦྱར་ཏེ། ཤཔྟ་པྲ་ཏི་ཙྪ་ཧཱུཾ་སྭཱཧཱ། ཞེས་པའི་བར་གྱིས་མཆོད། དེ་ནས་བསྟོད་པ་བྱ་བ་



སྐབས་དྲུག་པ། 79
ནི། སྐྱོན་གྱིས་མ་གོས་སྐུ་མདོག་དཀར། །རྫོགས་སངས་རྒྱས་ཀྱིས་དབུ་ལ་བརྒྱན།
།ཐུགས་རྗེ་སྤྱན་གྱིས་འགྲོ་ལ་གཟིགས། །སྤྱན་རས་གཟིགས་ལ་ཕྱག་འཚལ་ལོ།
།ཞེས་བསྟོད།།
དེ་ནས་བཟླས་པ་བྱ་བ་ལ། འཕྲེང་བའི་རྒྱུ་ནི་ལེགས་གྲུབ་ཀྱི་རྒྱུད་ལས། རྒྱས་
པའི་རིགས་ལ་བོ་དེ་ཙེ། །སྔགས་ཀྱི་ནོར་བུ་རབ་ཏུ་བསྒྲགས། །པདྨའི་རིགས་ལ་
པད་མའི་སྙིང་། །རྡོ་རྗེ་རིགས་ལ་རུ་རཀྵ། །རིགས་གསུམ་དག་ནི་ཐམས་ཅད་ལ།
།ནོར་བུ་དེ་དག་རབ་ཏུ་བསྒྲགས། །བཟླས་བརྗོད་བྱེད་པའི་ལས་ཀུན་ལ། །དེ་དག་
དགེ་ཞིང་རབ་ཏུ་བཤད། །ལུང་ཐང་ཏ་ལའི་འབྲས་བུ་དང་། །དུང་དང་ཁམ་པ་
ལས་བྱུང་དང་། །ཤེལ་དང་མུ་ཏིག་བ་སོ་དང་། །དེ་བཞིན་བྱུ་རུ་ནོར་བུ་དང་།
།ས་བོན་རྣམ་པ་སྣ་ཚོགས་དང་། །སྦོ་མ་དག་གི་ཕྲེང་བའང་རུང༌། །སྔགས་ཀྱི་
ནོར་བུ་དེ་དག་རྣམས། །ཆོ་ག་འདི་ལ་རབ་ཏུ་བསྒྲགས། །ཞེས་གསུངས་པ་ལྟར།
རིགས་སོ་སོ་དང་མཐུན་པའི་འཕྲེང་བ་འབྱོར་ན་མཆོག་ཏུ་བསྔགས་ལ། །དེ་ཡང་།
དེ་བཞིན་གཤེགས་པའི་རིགས་ལ་བོ་དེ་ཙེ། །པདྨའི་རིགས་ལ་པདྨའི་སྙིང་པོ། རྡོ་རྗེའི་
རིགས་ལ་རུ་རཀྟ་མཆོག་ཡིན་ལ། དེ་དག་མ་འབྱོར་ན། ལུང་ཐང་དང་། དུང་དང་།
ཤེལ་དང་། མུ་ཏིག་དང་། བྱུར་རུ་དང་།
བ་སོ་སོགས་ཀྱང་རུང་བར་
བཤད་ལ། དཔུང་བཟང་གི་རྒྱུད་ལས། བོ་དེ་ཙེ་དང་དུང་ཤེལ་རུ་རཀཱ། །ལུང་ཐང་
པདྨའི་སྙིང་པོ་ཞ་ཉེ་ཟངས། །འཁར་བའི་བགྲང་འཕྲེང་བརྒྱ་ནི་རྩ་བརྒྱད་པ། །དེ་དག་
ལས་ནི་བགྲང་འཕྲེང་གཅིག་བླངས་ཏེ། །དེ་རྣམས་ལག་པ་གཡས་པས་བཟུང་བར་བྱ།
།ཞེས་གསུངས་པས། ཞ་ཉེ་དང་། ཟངས་དང་། འཁར་བའི་འཕྲེང་བ་ཡང་རུང་ངོ༌།
།ཐུགས་རྗེ་ཆེན་པོའི་རྒྱུད་ལས་ནི། ཞི་བ་ཤེལ་གྱི་འཕྲེང་བ་སྟེ། །རྒྱས་པ་ལ་ནི་ཨ་རུ་ར།
།དབང་ལ་ལུང་ཐང་དམར་པོ་ཤིས། །དྲག་པོ་རྭའམ་རུ་རཀཱ། བོ་དེ་ཙེས་ནི་ལས་ཀུན་
ནོར་བུ་དང་།



80 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
བྱེད། །ཅེས་གསུངས་ཤིང་། སཾ་བྷུ་ཊ་སོགས་རྒྱུད་སྡེ་གོང་མ་ནས་ཀྱང་བོ་དེ་ཙེ་ནི་ལས་
ཀུན་ལ་ཤིས་པར་གསུངས་པས། སྐབས་འདིར་པདྨའི་སྙིང་པོ་འབྱོར་ན་རབ་དང་།
དེ་མིན་བོ་དེ་ཙེའམ། ཤེལ་འཕྲེང་གང་རིགས་བྱས་ན་ལེགས་པར་མངོན་ཞིང༌།
དེ་དག་མ་རྙེད་ན་གོང་དུ་བཤད་པ་དེ་དག་ལས་གང་རུང་བྱའོ། །གྲངས་ནི་སྟོང་རྩ་
བརྒྱད་དམ། བརྒྱ་རྩ་བརྒྱད་དམ། ལྔ་བཅུ་ང་བཞིའམ། ཉེར་གཅིག་གང་རིགས་
བྱ་བར་གསུངས་ཤིང་། འཕྲེང་ཐག་ནི་གཞོན་ནུ་མ་མ་ཉམས་པས་བཀལ་བའི་སྐུད་
པ་གསུམ་བསྒྲིལ་ལ་བྱ་བར་གསུངས་ལ། དེ་མ་རྙེད་ན་དམ་ཚིག་གཙང་མས་བཀལ་
བའི་སྐུད་པ་གསུམ་བསྒྲིལ་ལ་བྱའོ། །འཕྲེང་བ་ཐོག་མར་བསྒྲུབ་པའི་སྐབས་ཡིན་ན།
མིག་ཕུག་ལ་བ་བྱུང་ལྔས་བཀྲུས། སྐུད་པ་གསུམ་བསྒྲིལ་ལ་བརྒྱུས་ཏེ་མདུད་པ་བོར།
འཕྲེང་བ་སྙིམ་པར་བཞག །ལྷ་དང་བླ་མ་ལ་ཕྱག་བྱས་ནས། ན་མོ་རཏྣ་ཏྲ་ཡཱ་ར།
ན་མོ་ཨཱ་རྱ་ཨ་ཝ་ལོ་ཀི་ཏེ་ཤྭ་རཱ་ཡ། བོ་དྷི་སཏྭ་ཡ། མ་ཧཱ་སཏྭ་ཡ། ཨོཾ་ཨ་མྲྀ་ཏཾ་ག་ལེ་
ཤྲཱི་ཡེ་བི་ཡ་མ་ལིན་སཱཧཱ། །ཞེས་པའི་སྔགས་བརྒྱ་རྩ་བརྒྱད་བཟླས་ནས་རབ་གནས་བྱ།
རྒྱུན་པར་བཟླས་པ་བྱེད་དུས་ནི། ཐལ་མོ་སྙིང་ཁར་སྦྱར་ནས། ཨོཾ་གུ་རུ་སརྦ་ཏ་ཐཱ་ག་
ཏཱ་ཀཱ་ཡ་ཝཱ་ཀ་ཙིཏྟ་པྲ་ཎ་མ་ན་སརྦ་ཏ་ཐཱ་ག་ཏཱ་བཛྲ་པཱ་ད་ནྣཱནཾཀ་རོ་མི། ཞེས་ལྷ་དང་
བླ་མ་ལ་ཕྱག་བྱས་ཏེ། འཕྲེང་བ་སྙིམ་པར་བླངས་ལ། ཨོཾ་བ་སུ་མ་ཏི་ཤྲཱི་ཡེ་སྭཱཧཱ།
ཞེས་པ་འདི་ལན་བདུན་བཟླས། དེ་ནས་འཕྲེང་བ་སྙིང་ཁར་བླངས་ལ་ལག་པས་ཇི་ལྟར་
འཛིན་ལུགས་ནི། ལེགས་གྲུབ་ཀྱི་རྒྱུད་ལས། མཐེ་བོང་དང་ནི་སྲིན་ལག་གིས། །ལས་
རྣམས་ཀུན་ལ་ནོར་བུ་དྲང་། །མཁས་པས་དྲག་པོའི་ལས་རྣམས་ལ། །མཛུབ་མོས་
དྲང་བར་རབ་ཏུ་བསྒྲགས། །ཞེས་མཐེ་བོང་དང་སྲིན་ལག་གིས་འཛིན་པར་བཤད་ལ།
དཔུང་བཟང་གིས་ཞུས་པའི་རྒྱུད་ལས། དེ་དག་ལས་ནི་བགྲང་འཕྲེང་གཅིག་བླངས་ཏེ།
དེ་ནི་ལག་པ་གཡས་པས་གཟུང་བར་བྱ། །ལག་པ་གཡོན་པས་བསྒྲིམས་ཏེ་མི་འཁྲུལ་



སྐབས་དྲུག་པ། 81
བཟུང་། །ཚར་རེ་ཕྱིན་ཅིང་ནོར་བུ་རེ་རེ་ནས། །སྔགས་པ་ཡིས་ནི་རིམ་བཞིན་བགྲང་
བར་བྱ། །ཞེས་གསུངས་པས། སྙིང་ཁར་ལག་པ་གཡས་པས་འཛིན་པའམ། དེ་མ་གྲུབ་
ན་གཡོན་པས་འཛིན་རུང་བར་རྡོ་རྗེ་འཆང་ཆེན་པོའི་ལམ་གྱི་རིམ་པར་གསུངས་སོ།
།དེ་ཡང་གུང་མོ་དང་མཐེའུ་ཆུང་བརྐྱངས། མཛུབ་མོ་རྒྱབ་ཏུ་བཞག་ནས་སྲིན་ལག་
དང་མཐེ་བོས་འདྲེན་པར་གསུངས་ལ། འདི་ཡང་ལས་ཐམས་ཅད་པ་ལ་ཤིས་པའི་
འཕྲེང་བ་འཛིན་ལུགས་ཡིན་གྱི། ཞི་རྒྱས་དབང་དྲག་གི་ལས་སོ་སོ་ལ་ཇི་ལྟར་བྱ་བའི་
ཚུལ་རྣམས་ཀྱང་ཤེས་དགོས་སོ།།
དེ་ལྟར་འཕྲེང་བ་བཟུང་ནས་བཟླས་བརྗོད་ཇི་ལྟར་བྱ་བའི་ཚུལ་ནི། སྒྲུབ་
ཐབས་ཉིད་ལས་རང་གི་ཐུགས་ཁའི་ཏིང་ངེ་འཛིན་སེམས་དཔའི་མཐའ་སྐོར་
དུ་གཟུངས་ཀྱིས་བསྐོར་བའི་ཡིག་འབྲུ་རྣམས་ལས་འོད་ཟེར་འཕྲོས་འདུས་དོན་
གཉིས་བྱས་འཁྱེར་སོ་གསུམ་གྱི་རྣལ་འབྱོར་དང་ལྡན་པས། ན་མོ་རཏྣ་ཏྲ་ཡཱ་ཡ།
ན་མཿཨཱརྱ་ཛྙཱན་སཱ་གར། བཻ་རོ་ཙ་ན།
ཏ་ཐཱ་ག་ཏཱ་ཡ། ཨརྙ་ཏེ།
སཾམུཀ་སཾ་བུདྡྷཱཡ། ནམསཎྚ་ཏ་ཐཱ་ག་ཏེ་བྷྱཨ་དྷཏེ་སཾ་མྱཀ་སཾབུདྡྷབྷུན་མཨཱརྱ་
ཨ་ཝ་ལོ་ཀེ་ཏེ་ཤྭ་རཱ་ཡ། བོ་དྷི་སཏཱཡ། མཧཱ་སཏྭཱ་ཡ། མཧཱ་ཀ་རུ་ཎི་ཀཱཡ། ཏདྱཐཱ།
ༀདྷ་ར་དྷ་ར། དྷི་རི་དྷི་རི། དྷུ་རུ་དྷུ་རུ། ཨིཅུ་ཝནྟེ། ཙ་ལེ་ཙ་ལེ། པྲ་ཙ་ལེ་པྲ་
ཙ་ལེ། ཀུ་སུ་མེ་ཀུ་སུ་མ་ཝ་རེ། ཨི་ལི་མི་ལི་ཙི་ཏི་ཛྭ་ལ་ཨ་པ་ན་ཡེ་སྭཱ་ཧཱ། །ཞེས་
གཟུངས་རྒྱས་བསྡུས་ཅི་རིགས་བརྒྱ་རྩ་བརྒྱད་བཟླས་ནས། ཞེས་གསུངས་པ་ལྟར།
རང་ཐུགས་རྗེ་ཆེན་པོར་གསལ་བའི་ཐུགས་ཁར་ཟླ་གདན་ལ་ཡེ་ཤེས་སེམས་དཔའ།
དེའི་ཐུགས་ཁར་ཟླ་གདན་ལ་ཏིང་ངེ་འཛིན་སེམས་དཔའ་ཧྲིདཀར་པ། དེའི་མཐའ་
སྐོར་དུ་ན་མོ་རཏྣ་ཞེས་སོགས་སྔགས་འཕྲེང་ཁ་དོག་དཀར་པོ་གཡས་སྐོར་དུ་འཁོར་
བ་འོད་ཟེར་འཕྲོ་བཞིན་པར་གསལ་བཏབ། སྔགས་བཟླ་བའི་ཚེ། སྔགས་འཕྲེང་
བྱུ་ཧ་རཱ་ཛ་ཡ།



82 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ས་བོན་དང་བཅས་པ་ལས་འོད་ཟེར་འཕྲོས་རང་གི་སྤྱི་བོ་ནས་རྐང་མཐིལ་གྱི་བར་
གྱི་ལུས་ཐམས་ཅད་གང་། སྡིག་སྒྲིབ་ནད་གདོན་དང་བཅས་པ་ཐམས་ཅད་སྦྱངས་
ནས་འོད་ཟེར་ཕྱིར་འཕྲོ་བའི་སྣེ་ལ་མཆོད་པའི་ལྷ་མོ་བསམ་གྱིས་མི་ཁྱབ་པ་སྤྲོས་ཏེ།
རིགས་དྲུག་སོ་སོའི་སྡུག་བསྔལ་ཐམས་ཅད་ཞི་བར་མཛད། དེ་ཡང་ཚ་དམྱལ་བ་
རྣམས་ལ་བདུད་རྩི་བསིལ་བའི་ཆར་ཕབ་སྟེ་ཚ་བའི་སྡུག་བསྔལ་ཞི་བར་མཛད་པ་
སོགས་གང་ལ་གང་འཚམ་གྱི་སྤྲུལ་པ་དང་། འོད་ཟེར་གྱི་ཚོགས་བསམ་གྱིས་མི་
ཁྱབ་པ་སྤྲོས་ནས་སེམས་ཅན་སོ་སོའི་སྡུག་བསྔལ་དེ་དང་དེ་དག་ཐམས་ཅད་ཞི་བར་
མཛད། ཐམས་ཅད་སྨིན་ཅིང་གྲོལ་ནས་ཐུགས་རྗེ་ཆེན་པོའི་གོ་འཕང་ལ་བཀོད་པའི་
མོས་པ་བྱེད། དེ་ནས་སྤྲུལ་པ་དང་འོད་ཟེར་རྣམས་སྙིང་ཁའི་ས་བོན་ལ་བསྡུས་ཏེ།
སྣང་བ་སྐུའི་འཁྱེར་སོ། གྲག་སྟོང་གསུང་གི་འཁྱེར་སོ། །དྲན་རྟོག་ཐུགས་ཀྱི་འཁྱེར་
སོ་གསུམ་གྱི་ངང་ནས་བཟླས་པ་བྱའོ།།
འདི ར་སྒྲུབ་ཐབས་ལས་བརྒྱ་རྩ་བརྒྱད་བཟླའོ་ཞེས་གྲངས་དམིགས་བསལ་
གསུངས་པ་ནི། སྨྱུང་གནས་ཀྱི་ཆོ་ག་དང་འབྲེལ་བའི་དབང་དུ་བྱས་པ་ཡིན་པས།
སྨྱུང་གནས་ཀྱི་ཚེ་ཐུན་རེར་གཟུངས་རིང་བརྒྱ་རྩ་བརྒྱད་དམ། དེ་ཙམ་མ་ལྕོགས་ན་
གཟུངས་རིང་ཚར་གཅིག་དང་། སྙིང་པོ་བརྒྱད་དང་བདུན་ཏེ། བརྒྱ་རྩ་བརྒྱད་ངེས་
པར་བཟླ་དགོས་པར་གསུངས་སོ། །སྙིང་པོ་ནི་ཏདྱ་ཐཱ། ཨོཾ་དྷ་ར་དྷ་ར། དྷི་རི་དྷི་རི།
ཞེས་སོགས་ཡིན་ནོ། །སྨྱུང་གནས་དང་མ་འབྲེལ་བར་རྒྱུན་པར་དང་། བསྙེན་པ་བྱེད་
པའི་སྐབས་ལྟ་བུ་ཡིན་ན་གྲངས་ངེས་བཟུང་མི་དགོས་པས་ཅི་འགྲུབ་བཟླ་བ་ཡིན་ནོ།
།བཟླས་པའི་སྔགས་ཀྱང་གཟུངས་རིང་ངམ། སྙིང་པོའམ། ཉེ་སྙིང་ཡི་གེ་དྲུག་
པ་ལྟ་བུས་ཀྱང་ཆོག་པར་གསུངས་ལ། བདག་གི་བླ་མ་གྲུབ་པའི་དབང་ཕྱུག་ཆེན་
པོ་དེ་ཉིད་ནི་ཐོག་མར་གཟུངས་རིང་ཅི་འགྲུབ་བཟླ། དེ་ནས་སྙིང་པོ། དེ་ནས་ཉེ་
མྱུ



སྐབས་དྲུག་པ། 83
སྙིང་ཡི་གེ་དྲུག་པ་བཟླ་བ་མཛད་ཅིང་། དེ་ལྟར་བྱས་ན་ལེགས་ཞེས་གསུང་ངོ་།
།བཟླས་པའི་ཚེ། རྒྱུད་བསམ་གཏན་ཕྱི་མ་ལས། སྒྲ་དང་སེམས་དང་གཞི་ལ་གཞོལ།
།ཞེས་བཟླས་བརྗོད་ཡན་ལག་བཞིའི་སྒོ་ནས་བཟླ་བར་གསུངས་ལ། དེ་ནི་གོང་དུ་
བཤད་ཟིན་པ་ལྟར་བཟླས་བརྗོད་ཡན་ལག་བཞི་ཚང་བར་བྱེད་ན། མདུན་བསྐྱེད་དང་
སྦྲགས་ནས་སྔགས་བཟླ་དགོས་ལ། འདིར་བདག་བསྐྱེད་རྐྱང་པའི་དབང་དུ་བྱས་ན་
གཞན་གྱི་གཞིའི་ཡན་ལག་དེ་མི་ཚང་བས། བདག་གི་གཞིའི་ཡན་ལག་དང་། སྒྲ་དང་
སེམས་ལ་གཞོལ་བའི་ཡན་ལག་གསུམ་པོ་དེ་ཚང་བར་བྱས་ཏེ་སྔགས་བཟླ་བ་ཡིན་ནམ།
ཡང་ན་སློབ་དཔོན་སངས་རྒྱས་གསང་བས་མཛད་པའི་བསམ་གཏན་ཕྱི་མའི་འགྲེལ་པ་
ལས། རྣལ་འབྱོར་གནས་བཅས་པ་ཞེས་བྱ་བ་ནི། རྣལ་འབྱོར་གྱི་ཕྱིར་འདུག་པས་
ན་རྣལ་འབྱོར་གནས་སོ། །དེ་ལ་རྣལ་འབྱོར་ནི་སྦྱོར་བ་སྟེ། ཇི་ལྟར་རིག་པའི་ལྷ་
དྲུག་ལ་ཀུན་ཏུ་སྦྱར་བ་ཞེས་བྱ་བའི་ཐ་ཚིག་སྟེ། དེ་དང་རྗེས་སུ་མཐུན་པར་གནས་པ་
ནི་རྡོ་རྗེ་དང་བཀྲ་ཤིས་དང་སེམས་དཔའི་སྐྱིལ་མོ་ཀྲུང་ལ་སོགས་པའི་མཚན་ཉིད་དོ།
།བདེ་གཤེགས་མདུན་དུ་བསམས་ནས་ནི། །ཞེས་བྱ་བ་འདིས་བཟླས་བརྗོད་ལ་སོགས་
པའི་སྦྱོར་བ་ཐམས་ཅད་བཅོམ་ལྡན་འདས་ཀྱི་སྤྱན་སྔར་བྱ་བ་བསྟན་ཏོ།།
དེ་ལྟར་ཅིས་མངོན་ཞེ་ན། ལྷའི་རྣལ་འབྱོར་གྱི་མཚན་ཉིད་རིག་སྔགས་ཀྱི་
བརྟུལ་ཞུགས་ཀྱི་གནས་བསྟན་པའི་སྒོ་ནས་དོན་དམ་པ་བཟླས་བརྗོད་ཀྱི་གནས་
འོག་ནས། གསང་སྔགས་ལ་སོགས་ལྡན་པ་ཡི། །རིག་སྔགས་ཁྲོ་བོ་མང་པོ་ཀུན།
།རྒྱལ་བའི་སྐུར་ནི་མངོན་ཕྱོགས་ནས། །བསམ་གཏན་ངོམས་ཕྱིར་རྟག་ཏུ་གནས།
།ཞེས་བསྟན་ཏོ། །ཞེས་དང༌། ནམ་ལྷའི་རྣལ་འབྱོར་གྱི་མཚན་ཉིད་རིག་སྔགས་
ཀྱི་བརྟུལ་ཞུགས་མངོན་དུ་བྱེད་པར་འདོད་པ་དེའི་ཚེ་མདུན་དུ་དེ་བཞིན་གཤེགས་
པའི་སྐུ་གཟུགས་བསམས་ལ། རིག་སྔགས་དང་། གསང་སྔགས་དང་། ཁྲོ་བོ་དང་།



84 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
མངག་གཞུག་པ་དང་། མངག་གཞུག་མ་ལ་སོགས་པ་ནམ་མཁའི་དབྱིངས་ཁྱབ་ཅིང་
ཁོ་ར་ཁོར་ཡུག་ཏུ་ཡོངས་སུ་བསྐོར་བར་ཐང་ཅིག་ཙམ་ཞིག་མངོན་པར་བསམས་ལ།
ཏིང་ངེ་འཛིན་གྱིས་གསལ་བར་བྱ་སྟེ། བདག་ཉིད་ཀྱང་གསང་སྔགས་དང་རིག་
སྔགས་ཀྱི་གཟུགས་ཀྱི་རང་བཞིན་གྱི་མཚན་ཉིད་བརྟུལ་ཞུགས་བཤད་པར་བྱིན་
གྱིས་བརླབས་ལ། དེའི་དབུས་ན་འདུག་པར་བྱའོ། །ཅིའི་ཕྱིར་ཞེ་ན། རིག་སྔགས་
དང་གསང་སྔགས་ལ་སོགས་པ་ཐམས་ཅད་རྒྱལ་བའི་སྤྱན་སྔ་ན་རྟག་ཏུ་འཁོད་དེ།
དེ་བས་ན་སྔགས་པས་ཡང་ཡང་གསང་སྔགས་ལ་སོགས་པའི་ལྷའི་རྣལ་འབྱོར་བྱས་
པས་ཏིང་ངེ་འཛིན་གྱི་ཚུལ་གྱིས་རྒྱལ་བ་ལ་མངོན་དུ་ཕྱོགས་པར་ཅི་ནུས་སུ་བྱའོ།
།ཞེས་གསུངས་པ་ལྟར། བཟླས་པ་བྱེད་པའི་ཚེ་བཟླས་བརྗོད་ཡན་ལག་བཞི་ཚང་
བར་བྱས་ནས་བཟླས་ན་ལྷའི་བྱིན་རླབས་མྱུར་དུ་འཇུག་པའི་ཁྱད་ཆེ་འདྲ་སྙམ་སྟེ།
སྔགས་རིག་མཁས་པ་དག་གིས་དཔྱད་པར་བྱའོ།།
རྒྱུད་སྡེ་གོང་མ་བླ་མེད་ཀྱི་སྐབས་སུ་དཀྱིལ་འཁོར་བའི་ལྷ་ཡོངས་རྫོགས་
གསལ་བཏབ་ནས་གཙོ་འཁོར་ཐམས་ཅད་ཀྱི་བསྙེན་པ་དགོས་ཀྱང་། བྱ་རྒྱུད་ཀྱི་
སྐབས་འདིར་གཙོ་བོ་གཅིག་པུ་ལ་བསྙེན་པ་བྱས་པས་ཆོག་པས་འདིར་བདག་བསྐྱེད་
ཀྱི་སྐབས་སུ་གཙོ་བོ་གཅིག་པུ་ལས་འཁོར་གྱི་དེ་བཞིན་གཤེགས་པ་བཞི་གསལ་མི་
འདེབས་པའི་རྒྱུ་མཚན་ཡང་དེ་ཡིན་ནོ། །དེ་ལྟར་བཟླས་པ་བྱེད་པའི་ཚེ་ཡི་གེའི་
གཟུགས་ལ་དམིགས་ནས་བཟླ་བ་དང་། ཡི་གེའི་སྒྲ་ལ་དམིགས་ནས་བཟླ་བའི་ཚུལ།
དེ་ལ་ཡང་ཤུབ་བུའི་བཟླས་པ་དང་། ཡིད་བཟླས་བྱ་བའི་ཚུལ་རྣམས་ཞིབ་ཏུ་ཤེས་
དགོས་པས། སྔར་ལམ་སྤྱིའི་ལུས་འཆད་པའི་སྐབས་བཤད་ཟིན་པ་ལྟར་ཤེས་པར་བྱའོ།
།སྔགས་བཟླ་ལུགས་ནི། དཔུང་བཟང་གིས་ཞུས་པའི་རྒྱུད་ལས། བཟླས་བརྗོད་བྱེད་
ཚེ་མི་མྱུར་མི་དལ་ཞིང་། །སྒྲ་ཆེར་མི་བྱ་ཧ་ཅང་ཆུང་བའང་མིན། །སྨྲ་བཞིན་མ་



སྐབས་དྲུག་པ། 85
ཡིན་གཞན་དུ་གཡེང་བཞིན་མིན། །གུག་སྐྱེད་ཀླད་ཀོར་ཚིག་རྣམས་ཉམས་པ་མིན།
།ཞེས་དང་། ལེ་ལོ་འདོད་ཆགས་མི་དགེར་ལྡན་པའི་སེམས། །གང་དང་གང་དུ་གཡེང་
ཞིང་རྒྱུ་བ་དག །དེ་དང་དེ་ནས་མྱུར་དུ་བཟློག་ནས་ནི། །གསང་སྔགས་ཡི་གེ་མཆོག་
ལ་ལེགས་པར་སྦྱར། །ཞེས་དང་། ལེགས་གྲུབ་ཀྱི་རྒྱུད་ལས། བཟླས་བརྗོད་བྱེད་པས་
ཁྲོ་མི་བྱ། །ཡུལ་གྱི་བདག་ཉིད་དགའ་མི་བྱ། །ཞུམ་དང་མི་དགའ་འཇིགས་པ་དང་།
།འཇུངས་དང་ང་རྒྱལ་ཡོངས་སུ་སྤངས། །ཟློས་ཚེ་ཅི་ཡང་མི་སྨྲ་ཞིང༌། །ཡན་ལག་
འགྱུར་བར་མི་བྱའོ། །ཀུན་རྟོག་རླུང་གིས་བསྐྱོད་ནས་ནི། །ཅི་ཡང་རུང་བ་མི་བསམ་
མོ། །ཟློས་པས་བཟླས་བརྗོད་བྱེད་པའི་ཚེ། །རིག་སྔགས་ལྷ་ནི་མ་གཏོགས་པར།
།སྒོམ་པ་མཆོག་ཏུ་གྱུར་པ་ཡང་། །རྣམ་རྟོག་བཟུང་ནས་མི་བསམ་མོ། །ཞེས་དང་།
དཔུང་བཟང་གིས་ཞུས་པ་ལས། འདུག་ནས་དབང་པོ་ཡང་དག་བསྡམས་པ་དང་།
།ལུས་ནི་དྲང་ཞིང་བརྟན་པར་བཞག་ནས་སུ། །ཕྱིས་ནི་མ་མཆུ་ཤིན་ཏུ་མཛེས་པར་
ཡང་། །བསྐུལ་ཞིང་གསང་སྔགས་ཅི་དགར་བཟླས་བརྗོད་བྱ། །སེམས་ནི་གློག་དང་
སྤྲིན་དང་རླུང་དང་མཚུངས། །རྒྱ་མཚོ་ཆེན་པོ་ལ་ནི་རླབས་དང་འདྲ། །སྒྱུ་ཅན་
འདོད་དགུར་ཡུལ་ལ་མངོན་དགའ་བ། །གཡོ་ཞིང་འཕྱན་པ་ངེས་པར་འདུལ་བར་བྱ།
།ཞེས་གསུངས་པ་ལྟར། ཡིད་གཞན་དུ་མ་གཡེངས་པ་ཤིན་ཏུ་གལ་ཆེ་ཞིང་། ཡིད་
གཡེངས་བཞིན་དུ་བཟླས་བརྗོད་ཡུན་རིང་བྱས་ཀྱང་འབྲས་བུ་ཆེན་པོ་མི་འབྱུང་བ་ནི།
གདོང་དྲུག་གི་རྒྱུད་ལས། གཞན་དུ་མི་འགྲོའི་སེམས་ཀྱིས་ནི། །དེ་ལྟའི་ཚུལ་དུ་བཟླས་
པ་བྱ། །ཡུལ་གཞན་བློ་ནི་འགྲོ་བ་ཡིས། །བསྐལ་པར་བཟླས་ཀྱང་འབྲས་མི་འབྱིན།
།ཞེས་དང་། སྤྱོད་འཇུག་ལས། བཟླས་བརྗོད་དང་ནི་དཀའ་ཐུབ་ཀུན། །ཡུན་རིང་དུས་
སུ་སྤྱད་བྱས་ཀྱང་། །སེམས་གཞན་གཡེངས་བས་བྱས་པ་ནི། །དེ་ཉིད་རིག་པས་དོན་
མེད་གསུང་། །ཞེས་གསུངས་པ་ལྟར་རོ། །ལྷག་པར་བྱ་རྒྱུད་ཀྱི་སྐབས་འདིར་བཟླས་



86 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
པའི་སྐབས་སུ་གཉིད་ཡུར་བ་དང་། གླལ་བ་དང་། སྦྲིད་པ་སོགས་བྱ་མི་རུང་ཞིང་།
གལ་ཏེ་དེ་དག་བྱུང་ན་དེ་མ་ཐག་འཕྲེང་བ་བཞག་སྟེ། བཅག་པ་སོགས་ཀྱིས་སྐྱོན་དེ་
དག་བསལ་ནས་ཉེ་རེག་བྱས་ཏེ། སླར་ཡང་གྲངས་ཀྱི་ཐོག་མ་ནས་མགོ་བརྩམས་
དགོས་ཀྱི། དེ་ཡན་ཆད་དུ་བགྲངས་པ་རྣམས་བཟླས་པའི་གྲངས་སུ་མི་འགྲོ་བར་
གསུངས་པས་ཤིན་ཏུ་བག་དང་ལྡན་པར་བྱ་དགོས་སོ། །གཞན་ཡང་བག་མེད་པ་དང་།
སེམས་གཡེང་བས་ལྷ་གཞན་གྱི་བཟླས་པ་བྱས་ནའང་དེ་མ་ཐག་ཏུ་ཡིད་ཀྱིས་གསོལ་བ་
བཏབ་སྟེ། སླར་ཡང་བཟླས་པའི་མགོ་ནས་སྐྱར་དགོས་པར་གསུངས་སོ། །གཞན་ཡང་
ལེགས་གྲུབ་ཀྱི་རྒྱུད་ལས། གང་ཡང་བགེགས་ཀྱིས་བརླམས་པའམ། །ནད་རྣམས་ཀྱིས་
ནི་གཟིར་བའམ། །ལྷོད་པ་དང་ནི་བརྩེགས་མེད་པ། །ལུས་དང་སེམས་ནི་སྐྱོ་བའམ།
།བཤང་བའི་དུས་སུ་བབ་པའམ། །མ་བསྡམས་པའམ་མི་གཙང་བས། །གང་དག་
བཟླས་བརྗོད་བྱེད་པ་ནི། །བཟླས་པའི་གྲངས་ཀྱི་བཤད་པ་ལ། །མཁས་པས་དེ་དག་མི་
སྦྱར་གྱིས། །ཆོ་ག་བཞིན་དུ་བཟླས་པ་དང་། །མཉམ་གཞག་བཟླས་བརྗོད་དག་ཀྱང་
སྦྱར། །སྦྱིན་སྲེག་ལས་ཀྱི་གྲངས་རྣམས་དང་། །སྤྱན་དྲང་བ་ཡི་ཆོ་ག་ལ། །སྔགས་ཀྱི་
ནོར་བུ་མ་རྫོགས་པར། །བཟླས་བརྗོད་གྲངས་སུ་མི་གཞུག་གོ། ཞེས་གསུངས་པ་ལྟར།
བགེགས་ཀྱིས་བརླམས་པ་དང་། ནད་ཀྱིས་གཟིར་བ་དང་། ལྷོད་པ་དང་། བག་མེད་
པ་དང་། ལུས་དང་སེམས་སྐྱོ་བ་དང་། ཆོ་ག་ཇི་ལྟར་བཤད་པའི་དུས་ལས་འདས་
པར་བྱས་པ་དང་། མ་བསྡམས་པ་དང་། མི་གཙང་བས་བཟླས་བརྗོད་བྱས་པ་དང་།
མཚན་མོ་རྨི་ལམ་ངན་པ་བྱུང་བས་ཉིན་མོ་རིགས་ཀྱི་བདག་པོ་གང་ཡིན་གྱི་སྔགས་བརྒྱ་
མ་བཟླས་པར་བཟླས་བརྗོད་བྱས་པ་རྣམས་བཟླས་པའི་གྲངས་སུ་མི་གཞུག་པས་ཤིན་ཏུ་
གྲིམས་པ་གལ་ཆེ་ཞིང་། ཡང་རྒྱུད་དེ་ཉིད་ལས། གནས་གཅིག་ཏུ་ནི་ཕྱེད་བཟླས་ནས།
།གང་ཞིག་གཞན་དུ་ཕྱེད་བཟླས་པ་། །བཟླས་པ་ཐམས་ཅད་རྫོགས་གྱུར་ཀྱང་། །དེ
ལྟ་



སྐབས་དྲུག་པ། 87
དག་ཐམས་ཅད་དོན་མེད་འགྱུར། །ཞེས་གནས་གཅིག་ཏུ་ཕྱེད་བཟླས། གཞན་དུ་
ཕྱེད་བཟླས་པས་བཟླས་པའི་གྲངས་རྫོགས་ཀྱང་། དེས་བཟླས་པའི་གྲངས་ལ་མི་ཕན་
པར་གསུངས་པས། བསྙེན་པ་བྱེད་པའི་ཚེ་ཐོག་མ་བརྩམས་པ་ནས་གྲངས་བསྙེན་
མ་རྫོགས་བར་གནས་གཅིག་ཏུ་བྱ་དགོས་ཤིང་། བཟླས་བརྗོད་བྱ་བའི་དུས་ཀྱང་།
རྒྱུད་དེ་ཉིད་ལས། གཙང་མའི་གནས་སུ་གཙང་སྦྲ་ཅན། །མཉམ་པར་བཞག་སྟེ་
ལེགས་འདུག་ནས། །ཇི་སྲིད་ཡིད་ནི་མི་སྐྱོ་བར། །དེ་སྲིད་བར་དུ་བཟླས་བརྗོད་བྱ།
།ཆོ་ག་བཤད་པ་ཐམས་ཅད་དང་། །ལུས་ཀྱི་གཙང་སྦྲ་བྱས་ནས་སུ། །སྔ་དྲོ་མེལ་ཚེ་
ཐུན་གཅིག་དང་། །ཕྱི་དྲོ་མེལ་ཚེ་ཐུན་གཅིག་བཟླས། །ཉི་མའི་གུང་ལ་ཐུན་ཕྱེད་དམ།
།ཡང་ན་ཐུན་གྱི་སུམ་ཆ་བཟླས། །ཡང་ན་ཐུན་གྱི་བཞི་ཆའམ། །ཡང་ན་མཁས་པས་
ཅུང་ཟད་བཟླས། །མཚན་མོ་སྲོད་དང་ཐོ་རངས་ལ། །མེལ་ཚེ་ཐུན་ནི་ཕྱེད་ཕྱེད་དུ།
།གང་ཞིག་མཁས་པས་བཟླས་བྱས་པ། །དེ་ནི་ལྷག་པར་མཆོད་པར་འགྱུར། །ཞེས་
དུས་མིན་དུ་བྱ་མི་རུང་ཞིང་དུས་དང་མཐུན་པ་དགོས་པར་གསུངས་ལ། དུས་དང་དུས་
མིན་གྱི་ཚད་ནི། རྡོ་རྗེ་འཆང་ཆེན་པོའི་ལམ་གྱི་རིམ་པ་ལས། ཉི་མའི་དཀྱིལ་འཁོར་
ཕྱེད་ཤར་བ་ནས་སྐྱེས་བུ་གཅིག་གི་གྲིབ་མའི་བར་ནི་སྔ་དྲོའི་དུས་མཚམས་སོ།།
ཉིན་གུང་ལ་ཆུ་ཚོད་བརྒྱད་དམ་དགུའི་དུས་མཚམས་སོ། །ཕྱི་དྲོ་སྐྱེས་བུ་
གཅིག་གི་གྲིབ་མ་ལུས་པ་ནས་ཉི་མའི་དཀྱིལ་འཁོར་ཕྱེད་ནུབ་ཀྱི་བར་དུ་ནི་ཕྱི་དྲོའི་
དུས་མཚམས་ཏེ། དེ་དག་ནི་ཉིན་པར་གྱི་དུས་མཚམས་སོ། །ཉི་མའི་དཀྱིལ་འཁོར་
ཕྱེད་ནུབ་པ་ནས་སྲོད་ཕྱེད་ཀྱི་བར་དུ་ནི་སྲོད་ལ་བརྩམས་པའི་དུས་མཚམས་སོ།
།ཐོ་རངས་ཀྱི་ཕྱེད་ནས་ཉི་མའི་དཀྱིལ་འཁོར་ཕྱེད་ཤར་བའི་བར་ནི་དུས་མཚམས་
གཉིས་པའོ། །ནམ་ཕྱེད་ནས་དྲག་ཤུལ་ཅན་གྱི་ལས་དང་མི་སྣང་བ་ལ་སོགས་པ་
དང་དུར་ཁྲོད་ཀྱི་ལས་རྣམས་བྱ་ལ། དེ་ལས་བཟློག་པའི་སྐབས་སུ་ཞི་བ་སོགས་བྱ་



88 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
བར་མངོན་རྟོགས་ལས་བཤད་པ་རྣམས་ཤེས་པར་བྱ་བ་གལ་ཆེ་སྟེ། དུས་མ་ཡིན་
པར་བྱས་པ་རྣམས་ཀྱི་བཟླས་བརྗོད་གྲངས་སུ་མི་གཞུག་པར་གསུངས་པའི་ཕྱིར་རོ།
།ཞེས་གསུངས་པ་ལྟར་རོ། །དེ་ལྟར་བཟླས་པ་བྱེད་པའི་ཚེ་དུབ་ན་ངལ་བསོ་བའི་ཚུལ་
དང་། བཟླས་བརྗོད་ཟིན་པའི་ཚེ། རིགས་ཀྱི་ཡུམ་དང་བདག་པོའི་སྔགས་བཟླས་ནས་
བསྲུང་བ་བྱ་ཚུལ་དང་། བུམ་པའི་ཕྱག་རྒྱ་བྱས་ཏེ་དགེ་བའི་རྩ་བ་ལྷ་ལ་འབུལ་བའི་ཚུལ་
དང་། ནོངས་པ་བཟོད་པར་གསོལ་ཚུལ་ལ་སོགས་པ་ཞིབ་པར་ནི་རྒྱུད་འགྲེལ་པ་དང་
བཅས་པ་དང་རྡོ་རྗེ་འཆང་ཆེན་པོའི་ལམ་གྱི་རིམ་པ་ཞིབ་ཏུ་བལྟས་ནས་ཤེས་པར་བྱའོ།
།སྔགས་ཀྱི་གྲངས་ནི། གཞན་ལ་དབང་བསྐུར་བ་དང་། རབ་གནས་བྱ་བ་དང་།
རང་ཉིད་བདག་འཇུག་དང་། སྦྱིན་སྲེག་སོགས་བྱ་བ་ལ་སྔོན་དུ་གྲངས་བསྙེན་རྫོགས་པ་
དགོས་ཏེ། བསྙེན་པ་སྔོན་དུ་མ་སོང་བར་ལས་དེ་དག་ལ་ཞུགས་ན་ནི། རང་གིས་རང་
ལ་གནོད་པ་བྱེད་པ་ཡིན་པས། སྙིང་པོ་མདོར་བསགས་ལས། དཀྱིལ་འཁོར་མཆོག་གི་
སློབ་དཔོན་གྱིས། །སྔོན་དུ་བསྙེན་པ་
པ་ལ་འབད་ནས། །དེ་ནས་དཀྱིལ་འཁོར་དེ་ཉིད་ནི།
།ཤིན་ཏུ་དུལ་བས་བརྟག་པར་བྱ། །ལྷ་ནི་མཉེས་པར་མ་བྱས་ན། །བདག་ཉིད་རྣམ་
པར་སུན་འབྱིན་ཡིན། །ཞེས་གསུངས་ཤིང་། རྒྱུད་སྡེ་རྣམས་ལས་ཀྱང་ལན་ཅིག་མ་
ཡིན་པར་རྒྱ་ཆེར་བཀའ་སྩལ་ཏོ། །དེང་སང་གི་སྐྱེ་བོ་སྙིང་ཁམས་ཅན་འགའ་ཞིག་ནི་
བསྙེན་པ་ལྟ་ཅི་དབང་ཙམ་ཡང་མ་ཐོབ་པར། དབང་ཆོག་དང་། རབ་གནས་དང་།
སྦྱིན་སྲེག་སོགས་ལ་སྤོབས་པ་གཞན་ལས་ཆེ་བར་བྱེད་པ་མང་དུ་སྣང་སྟེ། རྒྱུད་སྡེ་
དང་བསྟུན་ན་ཤིན་ཏུ་ཡ་ང་བའི་གནས་ཡིན་པས་སྙིང་ནས་བསྟན་པ་གཅེས་པར་འཛིན་
པ་དག་གིས་རྡོ་རྗེ་འཆང་གི་བཅས་པ་ལས་མི་འདའ་བ་གནད་དུ་ཆེའོ།།
དེས་ན་བླ་མེད་ལ་ནི་དཀྱིལ་འཁོར་གྱི་གཙོ་བོའི་སྔགས་འབུམ་དང་། འཁོར་གྱི་
སྔགས་ཁྲི་ཕྲག་རེ། ཡེ་ཤེས་འབེབས་སྔགས་ཁྲི་ཕྲག་རེ་དང་བཅས་པའི་གྲངས་རྫོགས་



སྐབས་དྲུག་པ། 89
པ་དགོས་ལ། བྱ་རྒྱུད་ཀྱི་སྐབས་འདིར་ནི་གཙོ་བོ་གཅིག་པུའི་སྔགས་ཀྱི་གྲངས་རྫོགས་
པས་ཆོག་ཅིང་། དེ་ཡང་ལེགས་གྲུབ་ལས། བཅོ་ལྔ་མན་ཆད་གྲངས་རྣམས་ལ། །སྤྱིར་
ན་ཡི་གེ་དུ་ཡོད་པ། །དེ་སྙེད་འབུམ་ཕྲག་བཟླས་བརྗོད་བྱ། །ཡི་གེ་སུམ་ཅུ་རྩ་གཉིས་ལ།
།བཟླས་བརྗོད་སུམ་འབུམ་བྱ་བར་བཤད། །དེ་བས་ཡི་གེ་མང་པོ་ལ། །སྔོན་དུ་བསྙེན་
པ་ཁྲི་བྱའོ། །ཞེས་གསུངས་པ་ལྟར་རོ། །ཐུན་རེར་ཇི་ཙམ་བཟླ་སྙམ་ན། ཐུན་རིང་
ཐུང་ནི་རང་གི་ཁམས་ལ་དཔགས་པས་ཆོག་གི །མཐའ་གཅིག་ཏུ་ངེས་པ་མེད་དོ།
།དེ་ཡང་ཐུན་ཧ་ཅང་རིང་དྲགས་ན་ངལ་དུབ་དང་། ཡིད་སུན་པ་སོགས་འབྱུང་ཉེ་ཞིང་།
ལྷག་པར་གཉིད་དང་གླལ་བ་སོགས་བྱུང་ན་བྱ་རྒྱུད་ཀྱི་སྐབས་འདིར་སྐྱོན་ཆེ་བས།
དེ་ལྟར་འབྱུང་དུ་ཉེ་ན་ཧ་ཅང་རིང་བར་མི་བྱ་ཞིང་། ཧ་ཅང་ཐུང་དྲགས་ནས་སྒོམ་
བཟླས་ཀྱི་ལོང་མེད་པ་ཡང་མི་བྱ། ཐུན་དངོས་གཞིའི་སྐབས་སུ་བཟའ་བཏུང་དང་།
འགྲོ་འདུག་དང་། གཏམ་སྨྲ་བ་སོགས་བྱར་མི་རུང་བས་ངག་བཅད་བྱ་ཞིང་།
བཟའ་བཏུང་སོགས་ཀྱི་དུས་ཀྱིས་གཏུགས་ན་ཐུན་བཏང་ནས་ཐུན་མཚམས་ལ་
འཇུག་དགོས་སོ། །སྤྱིར་ན་བསྙེན་མཚམས་ཀྱི་སྐབས་སུ་ཅལ་ཅོལ་གྱི་སྨྲ་བ་མང་
པོ་གཏན་ནས་མི་རུང་ཞིང་། ཆོས་མཐུན་གྱི་གཏམ་དགོས་ངེས་བྱུང་ན་རང་གི་
མཚམས་གཡོག་ལ་ཐུན་མཚམས་སུ་བྱར་རུང་སྟེ། དཔུང་བཟང་གི་རྒྱུད་ལས།
སྔགས་འཆང་ནམ་ཡང་སྨྲ་བར་མི་བྱ་སྟེ། །ཅི་སྟེ་དགོས་པ་ཡོད་ན་སྔགས་གཡོག་དང་།
།བཟླས་བརྗོད་ཟིན་ནས་ཅུང་ཟད་སྨྲ་བར་བྱ། །ཞེས་གསུངས་པ་ལྟར་རོ།།
དེ་ལྟར་སྒོམ་བཟླས་གནད་དུ་སོང་བའི་རྟགས་ནི། ལེགས་གྲུབ་ལས། གལ་ཏེ་
གཉིད་ལོག་རྨི་ལམ་ན། །བརྟན་པར་རྟོགས་པའི་ལྷ་མཐོང་ངམ། །སོ་སོར་རིགས་
པའི་གཟུགས་དག་གམ། །ཡང་ན་རིག་སྔགས་ཆེན་པོའི་སྔགས། །དཀོན་མཆོག་
གསུམ་ལས་གཅིག་ཙམ་མམ། དེ་དག་མཆོད་པ་ལ་སོགས་པ། །རྒྱལ་སྲས་རྫུ་འཕྲུལ་



90 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
།ཡང་ན་
ཆེན་པོའམ། །འཁོར་ནི་རྣམ་པ་བཞི་རྣམས་སམ། །བདག་ཉིད་ཆོ་ག་སྤྱོད་པའམ།
ན་གོས་ཀྱིས་སྤུད་པ་དག །མཐོང་ན་དངོས་གྲུབ་ཉེ་འགྱུར་བར། །སྒྲུབ་པ་པོས་
ནི་ཤེས་པར་བྱ། །རི་དང་གླང་པོ་འབབ་ཆུ་དང་། །རྒྱ་མཚོ་དང་ནི་འབྲས་བུའི་ཤིང་།
།ངང་མོ་ལ་སོགས་བྱ་རྣམས་དང་། །སེང་གེ་ལ་སོགས་རི་དྭགས་སོགས། །ཁྱུ་མཆོག་
བཀྲ་ཤིས་རྟ་ལ་སོགས། །བུ་མོ་བཟང་མོ་བརྒྱན་པ་དང་། །བུམ་པ་ལ་སོགས་བཀྲ་
ཤིས་པ། །རྣམ་པ་སྣ་ཚོགས་གཡས་ཕྱོགས་ནའོ། །ནོར་དང་གོས་རྣམས་རྙེད་པ་དང་།
།དེ་ལ་སོགས་པའི་རྣམ་དག་པའི། །རྨི་ལམ་བཟང་པོ་མཐོང་ན་ནི། །བློ་ལྡན་འགྲུབ་པར་
ཤེས་པར་བྱ། །ཞོ་དང་འབྲས་ཡོས་འོ་མ་མར། །མེ་ཏོག་འབྲས་བུ་རྩ་བ་དང་། །ཡང་
ན་གྲུབ་པའི་རྫས་ཀྱང་རུང་། །རྨི་ལམ་དག་ན་རྙེད་པའམ། །དེ་འདྲའི་རྣམ་པ་མཐོང་
གྱུར་ན། །རིག་སྔགས་འགྲུབ་པར་གསུངས་པས་ན། །དེ་ནས་བློ་དང་ལྡན་པ་ཡིས།
།བསྙེན་པའམ་སྒྲུབ་པའི་ལས་རྣམས་བརྩམས། །གལ་ཏེ་སྔགས་ཀྱི་ནོར་བུའམ། །སྒྲུབ་
པའི་རྫས་རྣམས་ཐོབ་ནས་ནི། དེ་ནས་བསྙེན་པའམ་སྒྲུབ་པ་ཡི། །ལས་རྣམས་མྱུར་དུ་
བརྩམས་པར་བྱ། །གོས་དང་འབྲུ་དང་རྒྱན་དག་གིས། །བདག་ཉིད་བརྒྱན་པ་མཐོང་
ནས་ནི། །དེ་ཚེ་བསྙེན་པའམ་བསྒྲུབ་པ་ཡི། །ལས་རྣམས་རབ་ཏུ
བ་ཏུ་བརྩམས་པར་བྱ།
།ཞེས་གསུངས་པ་ལྟར་གྱི་རྨི་ལམ་གྱི་རྟགས་རྣམས་དང་། ནང་གི་རྟགས་སུ་རྒྱུད་སྡེ་སྤྱི་
རྣམ་ལས། ལྷའི་རྣལ་འབྱོར་གྱི་སྐབས་སུ་བཀྲེས་པ་ཆུང་བ་དང་ནད་ལས་ཐར་པ་དང་།
ཤེས་པ་ཁྱད་པར་ཅན་འབྱུང་བ་དང་ལྷག་པར་གཟི་མདངས་ཆེ་ཞིང་བརྟན་པ་དང་།
རྨི་ལམ་བཟང་ཞིང་བདེན་པ་རྨི་བ་དང་། བཟླས་བརྗོད་ལ་དགའ་རུ་སོང་བ་དང་། ངལ་
ཆུང་ཞིང་དྲི་ཞིམ་པོ་བྲོ་བ་དང་ཡོན་ཏན་ལྷུར་ལེན་པ་དང་། ལྷ་ལ་གུས་པ་ཆེར་སོང་ན་
བཟླས་སྒོམ་གནད་དུ་སོང་བའི་རྟགས་ཡིན། ཞེས་དང་། ལེགས་གྲུབ་ཀྱི་རྒྱུད་ལས།
གལ་ཏེ་ཟློས་ཚེ་གློ་བུར་དུ། །སྐུ་གཟུགས་རི་མོ་མཆོད་རྟེན་ལས། །སྣ་ཚོགས་པ་ཡི་



སྐབས་དྲུག་པ།_91
འོད་བྱུང་ན། །དེ་ཚེ་དངོས་གྲུབ་མྱུར་བར་ངེས། །བཀྲེས་པ་ཆུང་ཞིང་ནད་ལས་ཐར།
།ཤེས་པ་ཁྱད་པར་ཅན་ཡང་འབྱུང་། །ལྷག་པར་གཟི་མདངས་ཆེར་བརྟན་པ།
།གསང་སྔགས་བཟླས་པའི་མཚན་ཉིད་ཡིན། །མཚན་མོ་རྨི་ལམ་དགེ་བ་དང་། །བདེན་
པ་རྣམས་ནི་མཐོང་བ་དང་། །བཟླས་བརྗོད་བྱེད་ལ་དགའ་བ་ནི། །གསང་སྔགས་བཟླས་
པའི་མཚན་ཉིད་ཡིན། །ངལ་བ་ཆུང་ཞིང་དྲི་ཞིམ་དང་། །གཏོང་ཕོད་ཡོན་ཏན་ལྷུར་
ལེན་ཅིང་། །ལྷ་ལ་ལྷག་པར་གུས་པ་ནི། །གསང་སྔགས་བཟླས་པའི་མཚན་ཉིད་ཡིན།
།ཞེས་གསུངས་པ་ལྟ་བུའི་རྟགས་རྣམས་ཡིན་ཏེ།།
མདོར་ན་བསྙེན་པ་ལ་འབད་པས་ལུས་ལ་མདངས་རྒྱས་ཤིང་སེམས་ཀྱི་སྣང་
བ་ཇེ་བདེར་འགྲོ་བ་དང་། མཆོག་གསུམ་སྤྱི་དང་ཁྱད་པར་རང་གི་བླ་མ་དང༌།
ཡི་དམ་ལ་དད་པ་དང་ཡིད་ཆེས་ཆེར་སྐྱེ། ཉིན་རེ་བཞིན་དུ་སྒོམ་བཟླས་ལ་སྤྲོ་བ་
ཇེ་འཕེལ་དུ་འགྲོ། ཆགས་སྡང་གི་རྣམ་རྟོག་ཇེ་ཆུང་དུ་འགྲོ། ངེས་འབྱུང་བྱང་
སེམས་ཡང་དག་པའི་ལྟ་བ་རྣམས་ལ་བློའི་སྟོབས་ཇེ་འཕེལ་དུ་འགྲོ་ན་སྒོམ་བཟླས་
གནད་དུ་སོང་བ་དང་ཡི་དམ་གྱི་བྱིན་རླབས་འཇུག་པའི་རྟགས་ཡང་དག་པ་ཡིན་ལ།
དེ་ལྟ་མིན་པར་བླ་མ་དང་མཆེད་གྲོགས་ལ་དད་པ་དང་དག་སྣང་ཇེ་ཆུང་དུ་འགྲོ།
ཁོང་ཁྲོ་སོགས་ཉོན་མོངས་ཆེ ར་འགྲོ་ཡིན་འདུ ག་ན་རྨི་ལམ་བཟང་བཟང་
ཅི་ཤར་ཡང་ལྷའི་བྱིན་རླབས་འཇུག་པའི་རྟགས་ཡིན་པའི་ངེ ས་པ་མེད་དེ །
བགེགས་ཀྱི་བར་ཆད་འཇུག་པའི་རྟགས་སུ་རྨི་ལམ་དུ་ལྷའི་གཟུགས་སྣང་བ་དང་།
ཉམས་སྣང་ལ་ལུང་བསྟན་འབྱུང་བ་དང་། རྨི་ལམ་དུ་འབྱུང་འགྱུར་ཕྲ་མོ་འཆར་
བ་སོགས་སྣ་ཚོགས་འབྱུང་བས། དེ་དག་ལ་དགའ་བར་མི་བྱ་བར་ལྷ་དང་བླ་མ་ལ་
གསོལ་བ་ཤུགས་དྲག་ཏུ་འདེབས་ཤིང་། དམ་ཚིག་དང་སྡོམ་པ་ལ་གཅེས་སྤྲས་ཆེར་
བྱ་བ་དང་། རྒྱུད་ནས་ཇི་ལྟར་གསུངས་པ་ལྟར་ཤེར་ཕྱིན་གྱི་མདོ་བཀླག་པ་དང་།
ན



92 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
གཏོར་མ་བཏང་བ་དང་། ཚ་ཚ་གདབ་པ་དང་། སྦྱིན་སྲེག་བྱ་བ་སོགས་ལ་འབད་དོ།
།གཞན་ཡང་ལྷའི་སྒོམ་བཟླས་ལ་བརྩོན་པའི་ཚེ། གནས་གཞན་དུ་འགྲོ་འདོད་པ་དང་།
དམ་ཚིག་མི་མཐུན་པ་གཞན་དང་གཏམ་གླེང་བྱེད་འདོད་པ་དང་། བྱ་བ་སྣ་ཚོགས་
ལ་བློ་འཇུག་པ་སོགས་བྱུང་ན་གདོན་དང་བགེགས་འཇུག་པའི་རྒྱུ་ཡིན་པས། དེ་དག་
ངོ་ཤེས་པར་བྱས་ནས་འཕྲལ་དུ་གཉེན་པོ་བསྟེན་ནས་དེ་ལས་ལྡོག་དགོས་སོ།།
དེ་ཡང་སློབ་དཔོན་སངས་རྒྱས་གསང་བའི་རྣལ་འབྱོར་རྟོག་པའི་གེགས་
སེལ་ལས། བདུན་པ་བར་ཆད་བགེགས་ནི་རྣལ་འབྱོར་པ། །གནས་སྤང་གནས་
འཚོལ་གཞན་དུ་འགྲོ་འདོད་ན། །གནོད་སྦྱིན་གཞན་དང་གཞན་དུ་འགྲོ་འདོད་དེ།
།རྣལ་འབྱོར་སེམས་ལ་ཞུགས་ནས་གནས་གཞན་འཕེན། །གལ་ཏེ་རྣལ་འབྱོར་
སྒོམ་ཞིང་གནས་བཟུང་བས། །སྨྲ་བཅད་བར་སྐབས་ནང་དུ་གཞན་འཇུག་དང་།
།ཕྱིར་བྱུང་ཁེངས་གྲགས་འདོད་བརྐམ་ཟས་ནོར་ཚོལ། །ཡི་དྭགས་འདོད་སྲེད་ཅན་
གདོན་སེམས་ལ་ཞུགས། །གལ་ཏེ་རྣལ་འབྱོར་སེམས་འཁྲུགས་འཐབ་འདོད་ཅིང་།
།འཁོར་ལ་གཤེ་དང་གཞན་ལ་གནོད་བྱེད་ན། །འབྱུང་པོའི་བདག་པོ་ཡ་བ་ཤོ་ན་བ།
།སྒྲུབ་པ་དེ་ཡི་སྙིང་ལ་ཞུགས་པ་ཡིན། །གལ་ཏེ་རྣལ་འབྱོར་ཁྲོས་ཤིང་ཉལ་ལ་དགའ།
།ཟས་སྐོམ་སྲེང་ཅིང་བཟླས་ལ་མི་བརྩོན་ན། །ལྟོ་འཕྱེ་ཉལ་བརྩོན་སྙོམ་བྱེད་ཅེས་བྱ་བ།
།རྣལ་འབྱོར་སེམས་ལ་ཞུགས་ནས་གནས་པར་བྱེད། །གལ་ཏེ་རྣལ་འབྱོར་རང་གི་
ལོངས་སྤྱོད་རྐྱེན། །ཡོ་བྱད་བསྲུང་ཕྱིར་སོ་འཛུགས་སྲུང་མ་བསྒོ། །སོག་ཕྱིར་འདོད་
ཚོལ་གཞན་དུ་གཏོང་འདོད་ན། །གནོད་སྦྱིན་ནོར་བསྲུང་ཞེས་བྱ་སེམས་ལ་ཞུགས།
།གལ་ཏེ་རྣལ་འབྱོར་ཕ་མ་སྤུན་སོགས་ལ། །ཆགས་ནས་སྨོན་ལམ་རིམ་གྲོས་བསྲུང་
བྱེད་ན། །ལྷན་ཅིག་སྐྱེས་པའི་བག་ཆགས་མ་བྱང་བས། །ཉོན་མོངས་མི་སྤོང་བྱང་
ཆུབ་རིང་བར་འགྱུར། །གལ་ཏེ་རྣལ་འབྱོར་གཟའ་སྐར་འཛུག་ཕོད་དང་། །དུས་



སྐབས་དྲུག་པ། 93
དང་ལོ་ཟླ་བཟང་ངན་རྩི་བྱེད་ན། །དབྱེར་མེད་མཉམ་པ་ཉིད་དང་འགལ་བས་ན།
།བྱང་ཆུབ་ཐོབ་པ་རབ་ཏུ་དཀའ་བར་འགྱུར། །གལ་ཏེ་རྣལ་འབྱོར་ཐོས་མང་རྟོག་
ཆེ་ཞིང་། །སྒོམ་བརྩོན་ཉམས་པས་བདག་བསྟོད་གཞན་སྨོད་ན། །ཉོན་མོངས་མི་
སྤོང་ང་རྒྱལ་འཕེལ་འགྱུར་བས། །ཕྱིར་ཡང་ལྟུང་ཕྱིར་བྱང་ཆུབ་རིང་བར་འགྱུར།
།གལ་ཏེ་རྣལ་འབྱོར་བདག་ལ་གཞན་དག་གིས། །སྔོན་དང་ད་ལྟ་མ་འོངས་གནོད་
བྱེད་ཅེས། །ཞེ་སྡང་སྐྱེས་ནས་རིག་སྔགས་གསོད་གཏོང་ན། །ཞེ་སྡང་དབང་གིས་
བྱང་ཆུབ་རིང་བར་འགྱུར། །གལ་ཏེ་བདག་ལ་གཞན་གྱིས་མཆོད་བཀུར་ཞིང་།
།བསྔགས་པ་མང་བརྗོད་བསྟོད་ལ་སེམས་དགའ་ན། །འགྲོ་ལ་ཕྱོགས་ཆར་འགྱུར་ཏེ་
ཆགས་སེམས་ཀྱིས། །བྱང་ཆུབ་ལམ་ལས་འདིས་ཀྱང་རིང་བར་འགྱུར། །གལ་ཏེ་
རྣལ་འབྱོར་འཁོར་མང་འདུ་ལོང་དག། རྒྱལ་པོ་ལྟ་བུར་མང་པོ་བསྟེན་ན་ནི། །ཁེངས་
གྲགས་ཡིན་པས་སྒོམ་པ་གཡེང་བའི་རྒྱུ། །བྱང་ཆུབ་ལམ་ལས་ཤིན་ཏུ་རིང་བར་འགྱུར།
།ཞེས་གསུངས་པ་ལྟར་རོ།།
རྒྱུད་སྡེ་སྤྱི་རྣམ་ལས་ཀྱང་། མ་དད་པ་དང་སྙོམ་ལས་དང་བཀྲེས་སྐོམ་གྱི་ཟིལ་
གྱིས་ནོན་པ་དང་རྒོད་པ་དང་། ཡིད་ཀྱི་གདུང་བ་ཆེ་བ་དང་། ལས་ལ་ཐེ་ཚོམ་ཟ་བ་དང་།
བཟླས་བརྗོད་དང་བསམ་གཏན་ལ་མི་ཞེན་པ་དང་། ཅལ་ཅོལ་གྱི་གཏམ་ལ་དགའ་བ་
དང་། བྱ་བ་མིན་པ་ལ་འཇུག་པ་དང་། གདོན་གྱིས་བརླམས་པ་དང་རྨི་ལམ་ངན་པ་
རྨི་བ་སོགས་ནི་ལྷ་གཞན་དུ་ཕྱོགས་པའི་རྒྱུ་དང་། ཆགས་སྡང་དང་རྒྱགས་པ་དང་སྒྱུ་
ལ་སོགས་པ་ཞི་བ་དང་། བཟླས་བརྗོད་ལ་ཡིད་རྒྱུན་ལྡན་དུ་གནས་པ་ནི་ལྷ་མངོན་དུ་
ཕྱོགས་པའི་རྒྱུར་གསུངས་སོ། །དེ་དག་ཀྱང་རྒྱུད་བསམ་གཏན་ཕྱི་མ་ལས་གསུངས་ཏེ།
རྒྱུད་དེ་ཉིད་ལས། མ་དད་པ་དང་སྙོམ་པ་དང༌། །བཀྲེས་སྐོམ་ཟིལ་ནོན་དེ་བཞིན་ཏེ།
།རྒོད་དང་ཡིད་ཀྱི་གདུང་བ་དང་། །ལས་ལ་ཐེ་ཚོམ་ཟ་བ་དང་། །བཟླས་བརྗོད་བསམ་



94 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
གཏན་མི་ཞེན་དང་། ཅལ་ཅོལ་གཏམ་ལ་རབ་ཏུ་དད། །མི་བྱ་བ་ལ་འཇུག་པ་དང་།
།ལོག་འདྲེན་གྱིས་ནི་བརླམས་པ་དང་། །རྨི་ལམ་ངན་པ་རྣམས་ཀྱང་མཐོང་། །སེམས་
ཅན་དག་ལ་གནོད་བྱེད་དང་། །ལྷ་རྣམས་ལ་ནི་སྨོད་བྱེད་དང་། །སྒྲུབ་པ་པོ་ཡི་ཆོ་ག་ལ།
།གང་ཚེ་འདི་དག་བྱེད་པ་ན། །རྟག་ཏུ་འཚེ་བ་འབྱུང་བར་འགྱུར། །གསང་སྔགས་དེ་
ལས་གཞན་དུ་ཕྱོགས། །གང་ཞིག་ཞི་བར་འདུག་པ་དང་། །སྒྲ་ཡི་ངོ་བོར་གྱུར་བ་ན།
།དེ་ཚེ་སྔགས་པ་གསང་སྔགས་ལ། །ཉེ་བར་གྱུར་ཅིང་མངོན་དུ་ཕྱོགས། །ལྷ་དང་ལྷ་མིན་
སེམས་ཅན་ནི། །དབང་ཕྱུག་ཤེས་པ་འཇུག་པ་རྣམས། །མཐོང་ན་ཞི་བ་སྐྱེ་འགྱུར་བ།
།དེ་ནི་མངོན་དུ་གྱུར་པ་སྟེ། །ཞེས་སོགས་རྒྱ་ཆེར་གསུངས་ཏེ། དེ་དག་གི་དོན་ཞིབ་ཏུ་
བཀྲལ་ན་ཡི་གེ་ཆེས་མང་བར་འགྱུར་བས་ཤེས་པར་འདོད་ན་སློབ་དཔོན་སངས་རྒྱས་
གསང་བས་མཛད་པའི་བསམ་གཏན་ཕྱི་མི་འགྲེལ་པ་ལ་བལྟ་བར་བྱའོ། །དེ་ལྟར་བསླབ་
པ་ལ་འབད་ནས་མཇུག་ཏུ་བཟླས་པའི་ལྷག་ཆད་ཀྱི་ཉེས་པ་ཞི་བའི་ཕྱིར་ཡི་གེ་བརྒྱ་པ་
ཅི་འགྲུབ་བཟླ། དེ་ནས། དགེ་བ་འདི་ཡིས་མྱུར་དུ་བདག །སྤྱན་རས་གཟིགས་དབང་
འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ། །དེ་ཡིས་ས་ལ་འགོད་པར་ཤོག།
ཅེས་བསྔོ་བ་བྱའོ།།
ར
༨
མདུན་བསྐྱེད་བསྒོམ་པ།
༈ གཉིས་པ་མདུན་བསྐྱེད་བསྒོམ་པ་ལ་ཐོག་མར་བུམ་པ་བསྒྲུབ་པ་ནི། བུམ་པ་གཉིས་
ཡོད་ན་རྣམ་རྒྱལ་བུམ་པར་གཙོ་བོ་དང་། ལས་བུམ་དུ་རྟ་མགྲིན་གྱི་བསྐྱེད་ཆོག་བྱ་ལ།
བུམ་པ་གཅིག་ལས་མེད་ན་བུམ་པའི་དབུས་སུ་གཙོ་བོ་དང་། དེའི་མདུན་དུ་རྟ་མགྲིན་
བསྐྱེད་དུ་རུང་བར་གསུངས་ལ། བུམ་པའི་ནང་རྫས། ཁ་རྒྱན། མགུལ་འཆིང་།



སྐབས་དྲུག་པ། 95
རྡོ་རྗེ་གཟུངས་ཐག་སོགས་ཕྱག་ལེན་ལྟར་ལེགས་པར་བཤམས་ཏེ། ཇི་ལྟར་བསྒྲུབ་
པའི་ཆོ་གའི་ཚུལ་ནི། ཧཱུྃ༔བཛྲ་ཏ་ཀྲིཏ་ཀྱིས་བསངས། ཤཱ་རྱ་ཏཱས་སྦྱངས། སྟོང་པའི་
ངང་ལས་བཾ་ལས་བྱུང་བའི་རིན་པོ་ཆེའི་བུམ་པ་དཀར་པོ་ལྟོ་བ་ཆེ་བ། མགྲིན་པ་རིང་བ།
མཆུ་འཕྱང་བ་ལ་སོགས་པ་མཚན་ཉིད་ཐམས་ཅད་དང་ལྡན་པར་གྱུར། ཨོཾ་ཏཱསྟེ་ཏཱསྟེ་
མཧཱ་ཏཱསྟེ་ཡེ་སྭཱཧཱ། །ལྷའི་ཆུ་བོ་གང་གཱ་དང་བུམ་པའི་ཆུ་དབྱེར་མི་ཕྱེད་པར་གྱུར་
པའི་སྟེང་དུ་པཾ་ལས་པདྨ་འདབ་མ་བརྒྱད་པའི་ལྟེ་བར་ཨ་ལས་ཟླ་བའི་དཀྱིལ་འཁོར།
ཏ་དྱ་ཐཱ། ཨོཾ་དྷ་ར་ཞེས་པ་ནས་སྭཱཧཱ། ཞེས་པའི་སྔགས་ཀྱི་གདངས་ཀྱི་རྣམ་པ་ནམ་
མཁའ་ལ་གྲག་པར་གྱུར། ཟླ་བའི་སྟེང་དུ་སྔགས་ཀྱི་གདངས་ཀྱི་རྣམ་པ་ནམ་མཁའ་
ལ་གྲག་པ་དེ་ཤིན་ཏུ་དག་པའི་དངུལ་ཆུ་ཞེས་པ་ནས། ལྷའི་སྐུ་དང་བཅས་པའི་འོད་
ཟེར་སླར་ལོག་ནས་ཟླ་བའི་དཀྱིལ་འཁོར་ཕྱག་མཚན་སྔགས་དང་བཅས་པ་ལ་ཞུགས་
པ་ལས་འཕགས་པ་སྤྱན་རས་གཟིགས་དབང་ཕྱུག །ཅེས་པ་ནས། སེམས་དཔའ་
གསུམ་གྱི་བདག་ཉིད་ཅན་དུ་གྱུར་པར་བསམ། བུམ་པ་གཉིས་ཡོད་ན་ལས་བུམ་དང་།
གཅིག་ཡིན་ན། གཙོ་བོའི་མདུན་དུ་ཧཱུྃ་ལས་ཁྲོ་རྒྱལ་རྟ་མགྲིན་སྐུ་མདོག་དམར་པོ་ཞལ་
གཅིག་པ་མཆེ་བ་གཙིགས་ཤིང་སྤྱན་གསུམ་པ་དབུ་སྐྲ་ཁམ་ནག་གྱེན་དུ་འབར་བའི་
ཁྲོད་ནས་རྟ་མགོ་ལྗང་ནག་རྟ་སྐད་འཚེར་བ། ཕྱག་གཉིས་ཀྱི་གཡས་པདྨས་མཚན་
པའི་དབྱུག་ཐོ་འཕྱར་ཞིང་།
གཡོན་ཐུགས་ཁར་སྡིགས་མཛུབ་མཛད་པ། ཐོད་པ་སྐམ་རློན་དང་སྦྲུལ་གྱིས་
བརྒྱན་ཅིང་། སྟག་གི་པགས་པའི་ཤམ་ཐབས་ཅན། གཡོན་བརྐྱངས་ཀྱིས་མེ་དཔུང་
འབར་བའི་དབུས་ན་བཞུགས་པ་གཙོ་འཁོར་རྣམས་ཀྱི་སྤྱི་བོར་ཨོཾ་ལས་འཁོར་ལོ་དཀར་
པོའི་ལྟེ་བར་ཨོཾ་གྱིས་མཚན་པ། མགྲིན་པར་ཨཱལས་པདྨ་དམར་པོའི་ལྟེ་བར་ཨཱས་
མཚན་པ། ཐུགས་ཁར་ཧཱུྃ་ལས་རྡོ་རྗེ་སྔོན་པོའི་ལྟེ་བ་ཧཱུྃ་གིས་མཚན་པ་བསམས་ལ།



96 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
དེ་ནས་སྤྱན་འདྲེན། ཡེ་ཤེས་པ་དགུག་གཞུག །དབང་བསྐུར་རྒྱས་གདབ་བདག་བསྐྱེད་
ཀྱི་སྐབས་སུ་བཤད་པ་ལྟར་བྱ། དེ་ནས་མཆོད་པ་བྱིན་གྱིས་བརླབས་ནས། སྟོང་གསུམ་
འདི་དང་སྟོང་གསུམ་གཞན་དག་ན། །ལྷ་རྫས་མཆོད་ཡོན་ཇི་སྙེད་ཡོད་པ་རྣམས།
།བཅོམ་ལྡན་བུམ་པའི་ལྷ་ལ་བདག་འབུལ་ན། །བཞེས་ཤིང་བླ་མེད་གྲུབ་མཆོག་ཐོབ་
པར་ཤོག །ཨོཾ་སརྦ་ཏ་ཐཱ་ག་ཏཱ་ཨཱ་རྱ་ལོ་ཀེ་ཤཱ་རཱ་ས་པ་རི་ཝཱ་ར་ཨགྷཾ་པྲ་ཏི་ཙྪ་ཧཱུཾ་སྭཱཧཱ།
།སྟོང་གསུམ་x། །ལྷ་རྫས་ཞབས་བསིལ་ཇི་སྙེད་ཡོད་པ་རྣམས། །བཅོམ་ལྡན་།
།བཞེས་ཤིང་x། །ཨོཾ་སརྦ་ པཱ་ཏྱཾ་x། སྟོང་གསུམ་x། །ལྷ་རྫས་མེ་ཏོག་x།
།བཅོམ་ལྡན་x། །བཞེས་ཤིང་ྋ། །ཨོཾ་སརྦ་x པུབྦེ་། སྟོང་གསུམ་x། །ལྷ་
རྫས་བདུག་སྤོས་x། །བཅོམ་ལྡན་x། །བཞེས་ཤིང་x། །ཨོཾ་སརྦ་x
xདྷུ་པེ་x།
སྟོང་གསུམ་x། །ལྷ་རྫས་སྣང་གསལ་x། །བཅོམ་ལྡན་x། །བཞེས་ཤིང་སྣ།
ཨོཾ་སརྦ་x ཨ་ལོ་ཀེ་x། སྟོང་གསུམ་x། །ལྷ་རྫས་དྲི་ཆབ་x། །བཅོམ་ལྡན་x།
།བཞེས་ཤིང་x། །ཨོཾ་སརྦ་x གནེ'x། སྟོང་གསུམ་x། །ལྷ་རྫས་ཞལ་ཟས་*།
།བཅོམ་ལྡན་x། །བཞེས་ཤིང་x། །ཨོཾ་སརྦ་x ནི་ཝི་ཏེ་x། སྟོང་གསུམ་x།
།ལྷ་རྫས་སིལ་སྙན་། །བཅོམ་ལྡན་x། །བཞེས་ཤིང་། །ཨོཾ་སརྦ་x ཤཔྟ་
པྲ་ཏཱི་ཙྪ་ཧཱུཾ་སྭཱཧཱ། ཞེས་པའི་བར་གྱི་ཆུ་གཉིས་ཉེར་སྤྱོད་རོལ་མོ་བཅས་པས་མཆོད།
བསྡུ་ན་ཚིགས་བཅད་བཞག་སྟེ་སྔགས་ཙམ་གྱིས་འབུལ་ལོ།།
དེ་ནས་བུམ་ལྷ་ལ་བསྟོད་པ་བྱ་བ་ནི། ཕྱག་སྟོང་འཁོར་ལོས་བསྒྱུར་བའི་
རྒྱལ་པོ་སྟོང་། །སྤྱན་སྟོང་བསྐལ་པ་བཟང་པོའི་སང
སངས་རྒྱས་སྟོང་། །གང་ལ་གང་
འདུལ་དེ་ལ་དེ ར་སྟོན་པའི། །བཙུན་པ་སྤྱན་རས་གཟིགས་ལ་ཕྱག་འཚལ་ལོ།
།རྒྱལ་ཀུན་མཁྱེན་བརྩེ་གཅིག་བསྡུས་སྤྱན་རས་གཟིགས། །ཐུགས་རྗེའི་དབང་གིས་
དྲག་པོའི་སྐུར་བསྟན་ནས། །མ་རུངས་གདུལ་དཀའ་མཐའ་དག་འདུལ་མཛད་པའི།



སྐབས་དྲུག་པ། 97
།ཁྲོ་རྒྱལ་རྟ་མགྲིན་སྐུ་ལ་ཕྱག་འཚལ་བསྟོད། །ཅེས་བསྟོད་པ་བྱ། དུང་ཆོས་ཀྱི་ཆུ་ལ།
ཨུ་ད་ག་དང་། ཨོཾ་ཨཱཿཧཱུྃ་ལན་བདུན་བཟླས་ནས་དུང་ཆོས་ཀྱི་ཆུ་ཡེ་ཤེས་ཀྱི་བདུད་
རྩིར་བྱས་པའི་རྡོ་རྗེའི་རྡུལ་ཕྲ་རབ་ཀྱི་རང་བཞིན་དུ་གྱུར་པར་བསམ། དེ་ནས་ཧཱུྃ་ཞེས་
བརྗོད་ཅིང་གཟུངས་ཐག་མེ་ཏོག་དང་བཅས་པ་ལག་པ་གཡོན་པའི་ཁུ་ཚུར་གྱིས་བཟུང་།
ལག་པ་གཡས་པས་འཕྲེང་བ་བཟུང་ལ། རང་གི་ཐུགས་ཁ་ནས་འོད་ཟེར་འཕྲོས་པ་
གཟུངས་ཐག་ལ་འཁྲིལ་ཏེ་སོང་བས། བུམ་པའི་ལྷ་རྣམས་ཀྱི་ཐུགས་རྒྱུད་བསྐུལ།
བུམ་ནང་གི་ལྷའི་ཐུགས་ཁའི་ས་བོན་ལས་འོད་ཟེར་འཕྲོས། སྣོད་བཅུད་སྦྱོང་བ་དང་
སངས་རྒྱས་བྱང་སེམས་ཐམས་ཅད་མཆོད་པས་མཉེས་པར་བྱས་ནས། དེ་རྣམས་
ཀྱི་བྱིན་རླབས་ཐམས་ཅད་སྤྱན་དྲངས་བུམ་ཆུ་ལ་ཐིམ་ཞིང་། བུམ་ནང་གི་ལྷའི་སྐུ་
དང་སྔགས་འཕྲེང་ལས་ཀྱང་ཉེས་པ་དང་སྡིག་སྒྲིབ་སེལ་བའི་བདུད་རྩི་བབས་པ་
བུམ་ཆུ་དང་རོ་གཅིག་ཏུ་གྱུར་པ
ར་པར་བསམས་ལ་གཟུངས་རིང་ཐུང་ཅི་རིགས་དང་།
རྟ་མགྲིན་གྱི་སྙིང་པོ་བརྒྱ་རྩ་བརྒྱད་བཟླ། ཡི་གེ་གསུམ་ཡང་ཅི་མང་བཟླ།།
དེ་ནས་ཡི་གེ་བརྒྱ་པ་བཟླས་ཤིང་གཟུངས་ཐག་བསྡུ། ཏདྱ་ཐཱ། ཨོཾ་དྷ་ར་དྷ་ར།
དྷི་རི་དྷི་རི། དྷུ་རུ་དྷུ་རུ། ཨིཊྚཝ་ཊྚེ། ཙ་ལེ་ཙ་ལེ། པྲ་ཙ་ལེ་པྲ་ཙ་ལེ། ཀུ་སུ་མེ་ཀུ་
སུ་མ་ཝ་རེ། ཨི་ལི་མི་ལི། ཙི་ཏི་ཛྭ་ལ་ཨ་པ་ན་ཡེ་སྭཱཧཱ། །ཞེས་དང་། ཧཱུྃ་ལན་བདུན་
བཟླས་ནས་བུམ་པ་རྣམས་སུ་མཆོད་ཡོན་ཕུལ། ཧཱིབཛྲ་ཀྲོ་དྷ་ཧ་ཡ་གཱི་བ་ཧུ་ལུ་ཧུ་ལུ་
ཧཱུྃ་ཕཊ། ཅེས་བརྗོད་ནས་བུམ་པ་རྣམས་སུ་མེ་ཏོག་དཀར་པོ་གསུམ་གསུམ་འབུལ།
དེ་ནས་ཉེར་སྤྱོད་ཀྱིས་མཆོད། དེ་ནས་ཤྲཱི་བཛྲ་ཀྲོ་དྷ་ཧ་ཡ་གྲི་བ་ཧུ་ལུ་ཧུ་ལུ་ཧཱུྃ་ཕཊ།
ཅེས་བརྗོད་ཅིང་ལས་བུམ་གྱི་ཁ་རྒྱན་གྱིས་ཆུ་བླངས་ནས་བུམ་པ་རྣམས་ལ་གཡས་
སྐོར་གྱིས་བསངས་ཏེ། ཇི་སྲིད་དཀྱིལ་འཁོར་གྱི་བྱ་བ་རྣམས་མཐར་མ་ཕྱིན་གྱི་
བར་དུ་བགེགས་རྣམ་པར་བཟློག་པའི་འཕྲིན་ལས་མཛོད་ཅིག །ཅེས་བརྗོད་ནས་



98 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ལས་ཀྱི་ལྷ་ལ་འཕྲིན་ལས་བཅོལ། དེ་ནས་རྒྱས་པར་སྤྲོ་ན་གཏོར་མ་སྒྲུབ་ཐབས་ལྟར་
འབུལ་ཞིང་། དེ་མིན་མཆོད་བསྟོད་མདོར་བསྡུས་བྱས་ནས། བཟོད་པར་གསོལ་ཏེ།
ཡེ་ཤེས་པ་རང་བཞིན་གྱི་གནས་སུ་གཤེགས། དམ་ཚིག་པ་ཞུ་བུམ་པའི་ཆུ་དང་རོ་
གཅིག་ཏུ་གྱུར་པར་བསམས་ལ་དགེ་བ་བསྔོའོ།།
དེ་ནས་མདུན་བསྐྱེད་སྒོམ་ཚུལ་ནི། སྒྲུབ་ཐབས་ཉིད་ལས། མདུན་དུ་རས་བྲིས་
སམ་རྡུལ་ཚོན་གྱི་དཀྱིལ་འཁོར་རྒྱས་པའམ། མདོར་བསྡུ་ན་མཎྜལ་གྱི་སྟེང་དུ་པདྨ་
འདབ་བརྒྱད་ལྟེ་བར་ཚོན་སྤུངས་དང་བཅས་པ། རྡུལ་ཚོན་ནམ་མེ་ཏོག་ཅི་རིགས་པ་
འགོད། མཐའ་མཆོད་པས་བསྐོར། ཞེས་གསུངས་པ་ལྟར་སྒྲུབ་གཞི་བཤམ་ཚུལ་ནི་
གོང་དུ་བཅའ་གཞི་འཆའ་བའི་སྐབས་སུ་བརྗོད་ཟིན་པ་ལྟར་རོ།།
མཆོད་པ་བྱིན་གྱིས་བརླབ་པ་ནི། ཧཱུྃ༔བཛྲ་ཀྲོ་དྷ་ཧ་ཡ་གི་བ་ཧུ་ལུ་ཧུ་ལུ་ཧཱུྃ་ཕཊ།
ཅེས་བརྗོད་ཅིང་ལས་བུམ་གྱི་ཆུས་བསངས། ཨོཾ་སྭ་བྷཱ་ཝ་ཤུ་དྡྷསརྦ་དྷརྨ་སྭ་བྷཱ་ཝ་
ཤུ་དྡྷོཉཧཾ། ཞེས་བརྗོད་ཅིང་སྟོང་པར་སྦྱངས། སྟོང་པའི་ངང་ལས་ཧཱུཾ་ལས་རིན་པོ་
ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ། ཨོཾ་འོད་དུ་ཞུ་བ་ལས་བྱུང་བའི་ལྷ་
རྫས་ལས་གྲུབ་པའི་མཆོད་ཡོན། ཞབས་བསིལ། མེ་ཏོག །བདུག་སྤོས། མར་མེ།
དྲི་ཆབ། ཞལ་ཟས། རོལ་མོ་ལ་སོགས་པ་རྣམས་དྭངས་ཤིང་ཐོགས་པ་མེད་པ་ནམ་
མཁའ་དང་མཉམ་པ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་
ཨགྷཾ་ཨཱ༔ཧཱུྃ། ཨོཾ་པཱ་དྷཾ་ཨཱཧཱུཾ། ཨོཔུཔྤེ་ཨཱཧཱུཾ། ཨོཾ་དྷུ་པེ་ཨཱ༔ཧཱུཾ། ༀ་ཨཱ་ལོ་ཀེ་ཨཱ༔ཧཱུྃ།
མོ་ནི་ཝི་དྱ་ཨཱཿཧཱུཾ། ཨོཾ་ཤཔྟ་ཨཱཧཱུཾ། ཨོཾ་རུ་པ་ཧཱུཾ། ཨོཾ་ཤཔྟ་ཨཱཿཧཱུཾ། །མོ་གནྡྷེ་ཨཱ༔ཧཱུྃ།
མོ་ར་ས་ཨཱ༔ཧཱུྃ། ཨོཾ་སྤ་ར་ཨཱ༔ཧཾ། ཞེས་བྱིན་གྱིས་བརླབས། དེ་ལྟར་མཆོད་པ་རྣམས་
བྱིན་གྱིས་བརླབས་པའི་སྔོན་དུ་བགེགས་བསང་བ་ནི་ཤིན་ཏུ་གལ་ཆེ་སྟེ། རྒྱུད་རིག་
པ་མཆོག་ལས། ལོག་འདྲེན་ཆུ་ལྟར་གཡོ་བ་དེ་དག་ནི་ཆུ་ལ་གནས་ཏེ་རིག་སྔགས་



སྐབས་དྲུག་པ། 99
འཆང་གྲུབ་པར་བྱེད་པ་རྣམས་འཛིན་པར་བྱེད་དོ། །དེ་དག་གི་མཚན་མ་འབྱུང་སྟེ།
སེམས་འཁྲུག་པར་བྱེད་དེ་འདོད་པ་ལ་ལྷུར་
ར་སེམས་པ་དང་། བྲུ་བས་གཟིར་ཞིང་
ཁ་ཟས་ལ་མངོན་པར་ཆགས་པ་དང་། འཇིགས་པའི་སེམས་སྐྱེ་བར་འགྱུར་རོ།
།ཞེས་སོགས་གསུངས་པ་ལྟར། བགེགས་མ་བསལ་ན་ལོག་འདྲེན་རྣམས་མཆོད་པའི་
དངོས་པོ་དེ་དག་ལ་གནས་ཏེ། མཆོད་པ་དེ་དག་གི་ནུས་པ་འཕྲོག་ཅིང་། སྒྲུབ་པ་པོ་
རང་ལ་ཡང་གེགས་མང་དུ་བྱ་བར་གསུངས་སོ།།
དེ་ཡང་མཆོད་ཡོན་ལ་ཆུ་ལྟར་གཡོ་བ་ཞེས་བྱ་བའི་གདོན་དང༌། མེ་ཏོག་
ལ་ཁོང་དུ་འཇུག་པ་འཇིག་རྟེན་མེ་ཏོག་ཅེས་བྱ་བའི་གདོན་དང་། དྲི་ཆབ་ལ་ཟས་
སུ་དྲི་ཟ་བ་ཞེས་བྱ་བའི་གདོན་དང་། བདུག་སྤོས་ལ་ནག་པོའི་ལུས་ཅན་ཞེས་
བྱ་བའི་གདོན་དང་། མར་མེ་ལ་གཙུག་ཕུད་གཅིག་པ་ཞེས་བྱ་བའི་གདོན་དང་།
ལྷ་བཤོས་ལ་ཟས་སུ་གཏོར་མ་ཟ་བ་ཞེས་བྱ་བའི་གདོན་རྣམས་འཇུག་ཅིང་། གདོན་
དེ་དག་གིས་མཆོད་བ་རྣམས་ཀྱི་ནུས་པ་ཕྲོགས་ནས་སྒྲུབ་པ་པོ་ལ་ལྷ་རྣམས་མི་དགྱེས་
པར་བྱེད་ཅིང་། དེ་ཙམ་དུ་མ་ཟད་སྒྲུབ་པ་པོའི་ལུས་ལ་ཞུགས་ནས་ཉོན་མོངས་པ་
དང་ནད་སྣ་ཚོགས་སྐྱེད་པར་བྱེད་པས། མཆོད་པ་རྣམས་བཤམ་མ་ཐག་ཏུ་བགེགས་
བསལ་བ་ཤིན་ཏུ་གལ་ཆེའོ། །དེ་ལྟར་ཡང་དཔུང་བཟང་གིས་ཞུས་པའི་རྒྱུད་ལས།
རིག་པ་འདོད་པའི་སེམས་ནི་གཡེང་བར་བྱེད། །དཔེར་ན་ཆུ་ནང་གྲིབ་མ་སྣང་བ་
ལྟར། །དེ་བཞིན་མི་ཡི་ལུས་ལ་འཇུག་པར་འགྱུར། །ཁྲུས་ཚེ་གཞན་ལ་འདོད་པ་
ན་ཡང་གཞན། །ཉལ་ནས་གཞན་ཡིན་མེ་ཏོག་འདུག་པ་དང་། །མར་མེ་འབུལ་
བའི་ཚེ་ནའང་གཞན་ཡིན་ལ། །སྦྱིན་སྲེག་བྱེད་པའི་ཚེ་ནའང་བགེགས་གཞན་འཇུག
།དཔེར་ན་ཉི་ཟེར་མེ་ཤེལ་ལ་འབར་བའི། །རྐྱེན་གྱིས་མ་བཙལ་མེ་ནི་འབྱུང་བ་ལྟར།
།དེ་བཞིན་བགེགས་ཀྱང་ལུས་ལ་ཞུགས་གྱུར་ན། །འདོད་ཆགས་མེ་ཆེན་ཀུན་ཏུ་



100 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
སྐྱེད་པར་བྱེད། །གཡོ་ཞིང་འགུལ་བ་ཞེས་ནི་བྱ་བའི་བགེགས། །ཆུ་ནང་སྐྱེས་བུ་
འཁྲུ་བའི་ཚེ་ན་འཛིན། །བཀྲེས་ཤིང་ལུས་ཀྱང་གཉོམ་ཞིང་གཉིད་ཀྱང་ཆེ། །དེ་
བཞིན་ལུས་ལྕི་མཆོག་ཏུ་ཁྲོ་བར་འགྱུར། །དེ་བཞིན་དྲི་ཟ་ཞེས་ནི་བྱ་བའི་བགེགས།
།དེ་ནི་དྲི་འབུལ་ཚེ་ན་ལུས་ལ་འཇུག །ཡུལ་དང་རྒྱལ་པོ་གཉེན་དང་ནོར་ལ་སེམས།
།སྙོམས་ཤིང་བུད་མེད་ལ་ནི་ཆགས་པར་འགྱུར། །ནག་པོའི་ལུས་ཅན་ས་ནི་བརྟོལ་
ནས་སུ། །བདུག་པ་རབ་ཏུ་འབུལ་བའི་ཚེ་ན་འཇུག །འཇུངས་དང་གཡོ་སྒྱུ་བྱེད་
ཅིང་མི་སྲུན་ལ། །འདོད་ཆགས་ཆེ་ལ་རབ་གཏུམ་ཁུ་ཆུ་འཛག །མར་མེ་གཙུག་
ཕུད་གཅིག་པ་བགེགས་བྱེད་དེ། །སྙིང་ཁར་ཚ་ཞིང་གཟེར་བས་སེམས་ཉམས་བྱེད།
།འགྲེང་བའི་ཚེ་ན་གཙུག་འཕྱངས་འཇུག་འགྱུར་ཏེ། །རིམས་དང་འཁྲུ་སྐྱུག་
དྲག་པོས་འདེབས་པར་བྱེད། །མེ་ཏོག་འབུལ་ཚེ་མེ་ཏོག་ཆ་དགོད་པ། །རང་གི་
གནས་སྐབས་རྙེད་ནས་ལུས་ལ་འཇུག །རིམས་དང་ཆམ་པ་རུ་ཤིང་ན་བ་དང་།
།གྲོགས་པོ་དག་ནི་རྣམ་པར་འབྲལ་བར་བྱེད། །བགེགས་ཀྱིས་བརླམས་པ་ཕྱོགས་ན་
ལམ་མིན་ལམ་དུ་མཐོང་། །སྤྱོད་པ་སྣ་ཚོགས་བྱེད་ཅིང་འདོད་པ་རྣམས་ཀྱིས་མྱོས།
།གློ་བུར་སྨྲ་ཞིང་ལོག་ལ་དོན་མེད་ཀུན་ཏུ་འཕྱན། །དོན་དུ་སྒྲུབ་པ་རྣམས་ལ་སེམས་
ཀྱང་ཡིད་གཉིས་བྱེད། །ཅེས་གསུངས་པ་ལྟར། བགེགས་ཀྱི་འཚེ་བ་མང་དུ་འབྱུང་
བས་བགེགས་སེལ་བའི་དམིགས་པ་ལ་ནན་ཏན་དུ་བྱ་དགོས་ལ། དེ་ཡང་དཔུང་བཟང་
གི་རྒྱུད་ལས། བགེགས་དང་ལོག་འདྲེན་རྣམ་པར་བཤིག་པའི་ཕྱིར། །བདུད་རྩི་ཐབ་
སྦྱོར་དྲག་ཤུལ་ལས་ཅན་སྦྱོར། །སྔགས་པ་དེ་ཡིས་གསང་སྔགས་ལམ་ཞུགས་པ།
།བགེགས་དང་ལོག་འདྲེན་རྣམས་ཀྱིས་ཡོངས་མི་ཚུགས། །ཞེས་གསུངས་པ་ལྟར།
ཁྲོ་བོ་སྤྲོས་ནས་བགེགས་བསལ་བའི་ཚུལ་ནི། ལས་བུམ་གྱི་ཆུ་འཐོར་བ་དང་མཉམ་
དུ་རང་གི་སྙིང་ཁ་ནས་ཁྲོ་བོའི་ཚོགས་སྤྲོས་ཤིང་། ལས་བུམ་གྱི་ཆུའི་གཟེགས་མ་དེ་



སྐབས་དྲུག་པ། 101
དག་ཀྱང་ཁྲོ་བོ་རྟ་མགྲིན་གྱི་ངོ་བོར་མོས་ནས་བགེགས་རྣམས་རྒྱ་མཚོའི་ཕར་འགྲམ་
དུ་བསྐྲད་པའི་མོས་པ་བརྟན་པོ་བྱའོ། །བགེགས་བསལ་བ་ནི་ལེགས་གྲུབ་ཀྱི་རྒྱུད་
དང་། དཔུང་བཟང་གི་རྒྱུད་དང་། གསང་བ་སྤྱི་རྒྱུད་སོགས་ནས་ནན་ཏན་ཤིན་ཏུ་ཆེ་
བར་གསུངས་ཏེ། སྒྲུབ་པ་པོའི་གོས་རྣམས་ཀྱང་ཡང་ཡང་བཀྲུ་བ་དང་། སྤུག་པ་དང་།
བདུག་པ་དང་། བསང་བ་སོགས་ཀྱང་ཡང་ཡང་བྱ་དགོས་པར་གསུངས་ཤིང་།
དེ་བཞིན་དུ་བུམ་པ་དང་མཆོད་རྫས་སོགས་ལ་ཡང་། གུ་གུལ་གྱིས་བདུག་པ་དང་།
བགེགས་བསང་བ་དང་། བསྲུང་བ་བྱ་བ་སོགས་ནན་ཏན་དུ་གསུངས་ཏེ། མདོར་ན་
བགེགས་ཀྱིས་མི་ཚུགས་པའི་ཐབས་ལ་འབད་པ་གནད་ཆེའོ།།
དེ་ལྟར་མཆོད་པ་བྱིན་གྱིས་བརླབས་ནས། མདུན་བསྐྱེད་སྒོམ་པ་ནི། ཧྲིབཛྲ་
ཀྲོ་དྷ་ཧ་ཡ་གྲི་ཝ་ཧུ་ལུ་ཧུ་ལུ་ཧཱུྃ་ཕཊ། ཅེས་བརྗོད་ཅིང་ལས་བུམ་གྱི་ཆུས་མདུན་
བསྐྱེད་སྒྲུབ་གཞི་ལ་བསངས། སྭ་བྷ་ཝའི་སྔགས་ཀྱིས་སྟོང་པར་སྦྱངས། སྟོང་པའི་
ངང་ལས་རང་གི་མདུན་དུ་རིན་པོ་ཆེ་དུ་མ་ལས་བྱས་པའི་ས་གཞི་གསེར་གྱི་བྱེ་མ་
བདལ་བར་གྱུར། ཅེས་པ་ནས། སྟེང་དུ་བླ་བྲེ་ཡང་སྐད་ཅིག་གིས་བྱུང་བར་གྱུར་
པར་བསམ་པའི་བར་སྔར་ཚོགས་ཞིང་གི་སྐབས་སུ་ཇི་ལྟར་བཤད་པ་ལྟར་བྱ།།
དེ་ལྟར་རྟེན་གཞལ་ཡས་ཁང་གདན་བཅས་བསྐྱེད་ནས་བརྟེན་པ་ལྷ་བསྐྱེད་ཚུལ་
ནི། ཏདྱ་ཐཱ། ཨོཾ་དྷ་ར་ཞེས་པ་ནས་སྭཱཧཱ། ཞེས་པའི་སྔགས་ཀྱི་གདངས་ཀྱི་རྣམ་པ་ནམ་
མཁའ་ལ་གྲག་པར་གྱུར། ཟླ་བའི་སྟེང་དུ་སྔགས་ཀྱི་གདངས་ཀྱི་རྣམ་པ་ནམ་མཁའ་
ལ་གྲག་པ་དེ་ཤིན་ཏུ་དག་པའི་དངུལ་ཆུ་གསེར་གྱི་བྱེ་མ་ལ་ཞེན་པ། ཞེས་པ་ནས།
ཟླ་བའི་དཀྱིལ་འཁོར་དང་ཕྱག་མཚན་སྔགས་དང་བཅས་པ་ལ་ཞུགས་པ་ལས། དབུས་
སུ་དྲིན་ཅན་རྩ་བའི་བླ་མ་དབྱེར་མེད་པའི་འཕགས་པ་སྤྱན་རས་གཟགས་དབང་ཕྱུག
།ཅེས་པ་ནས་སེམས་དཔའ་གསུམ་གྱི་བདག་ཉིད་ཅན་དུ་གྱུར་པར་བསམ་པའི་བར་



102 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
སྔར་བདག་བསྐྱེད་ཀྱི་སྐབས་སུ་ཇི་ལྟར་བཤད་པ་བཞིན་དང་། མདུན་བསྐྱེད་ཀྱི་སྐབས་
འདིར་གཙོ་འཁོར་ཚང་མ་བསྐྱེད་དགོས་པས། འཁོར་གྱི་དེ་བཞིན་གཤེགས་པ་བཞི་
བསྐྱེད་ཚུལ་ནི། ཕྱོགས་བཞིའི་པད་འདབ་ལ་ཤར་དུ་ཧཱུཾ་ལས་མི་བསྐྱོད་པ་སྔོན་པོ་ས་
གནོན་མཉམ་གཞག་གི་ཕྱག་རྒྱ་ཅན། ལྷོར་ཏཱཾ་ལས་རིན་འབྱུང་སེར་པོ་མཆོག་སྦྱིན་
མཉམ་གཞག་ཅན། ནུབ་ཏུ་ཨོ་ལས་རྣམ་སྣང་དཀར་པོ་བྱང་ཆུབ་མཆོག་གི་ཕྱག་རྒྱ་
ཅན། བྱང་དུ་ཨཱལས་དོན་གྲུབ་ལྗང་ཁུ་སྐྱབས་སྦྱིན་མཉམ་གཞག་གི་ཕྱག་རྒྱ་ཅན།
ལྷ་ཐམས་ཅད་ཀྱི་སྤྱི་བོར་ཨོཾ་ལས་འཁོར་ལོ་དཀར་པོའི་ལྟེ་བར་ཨོཾ་གྱིས་མཚན་པ།
མགྲིན་པར་ཨཱཿལས་པདྨ་དམར་པོའི་ལྟེ་བར་ཨཱས་མཚན་པ། ཐུགས་ཁར་ཧཱུྃ་ལས་རྡོ་
རྗེ་སྔོན་པོའི་ལྟེ་བར་ཧཱུྃ་གིས་མཚན་པ། ཞེས་པ་ནས་དབུ་བརྒྱན་པར་གྱུར་པར་བསམ་
པའི་བར་བདག་བསྐྱེད་བཞིན་བྱའོ།།
དེ་ལྟར་མདུན་བསྐྱེད་དང་། བུམ་སྒྲུབ་ཀྱི་སྐབས་སུ་ལྷའི་སྐྱེད་ཆོག་བྱེད་ཚུལ་ལ་
ཆོ་ག་གསུམ་བསྐྱེད་དང༌། སྐད་ཅིག་གིས་བསྐྱེད་པ་སོགས་བྱེད་པ་མང་དུ་སྣང་ཡང་།
སྒྲུབ་ཐབས་འདིར་མདུན་བསྐྱེད་དང་། བུམ་སྒྲུབ་གཉིས་ཀར་ལྷ་དྲུག་གི་སྐྱེད་ཆོག་
མཛད་པ་ནི་སློབ་དཔོན་སངས་རྒྱས་གསང་བ་དང་། བྱང་ཆུབ་མཆོག་གཉིས་
ཀྱིས་རྒྱུད་ཀྱི་དགོངས་པ་བཀྲལ་བ་ལྟར་ཡིན་ཅིང་རྗེ་ཐམས་ཅད་མཁྱེན་པའི་
དགོངས་པའང་འདི་བཞིན་ཡིན་ཏེ། རྡོ་རྗེ་འཆང་ཆེན་པོའི་ལམ་གྱི་རིམ་པ་ལས།
དེ་དག་གི་སྐབས་སུ་མདུན་དུ་ལྷ་སྤྱན་དྲངས་པས་མི་ཆོག་པར་གསར་དུ་སྐྱེད་དགོས་པ་
དཀྱིལ་འཁོར་སྒྲུབ་པ་དང་བུམ་བསྐྱེད་ལ་སོགས་པ་ལ་ནི། སློབ་དཔོན་འདི་གཉིས་ལྟར་
ན་སྔར་བཤད་པའི་ལྷ་དྲུག་གི་སྐྱེད་ཆོག་བྱས་ནས། བཟླས་པ་བྱེད་པའི་ཡན་ལག་བཞིའི་
བཟླས་བརྗོད་དང་པོ་གཉིས་སྐབས་སུ་གང་བབ་བྱའོ། །བུམ་པའི་རྫས་དང་སྐྱེད་ཆོག་
སོགས་ན་སྤྱིའི་འགྲོ་ལྟར་བྱས་པས་ཆོག་གོ །ཞེས་གང་གསུངས་པ་ལྟར་རོ།།



སྐབས་དྲུག་པ། 103
དེ་ནས་མཆོད་པ་འབུལ་བ་ནི། བསོད་ནམས་ཞིང་དུ་བཞུགས་པའི་སངས་རྒྱས་
ལ། །སྣང་ལ་རང་བཞིན་མེད་པའི་མཆོད་ཡོན་འདི། །སྣང་སྟོང་དབྱེར་མེད་སེམས་
ཀྱིས་འབུལ་ལགས་ན། །དབྱེར་མེད་བདེ་ཆེན་ཐུགས་ཀྱིས་བཞེས་སུ་གསོལ། །ཨོཾ་སརྦ་
ཏ་ཐཱ་ག་ཏཱ་ཨཱརྱ་ལོ་ཀེ་ཤཱ་རཱ་ས་པ་རི་ཝཱ་ར་ཨགྷཾ་པྲ་ཏཱི་ཙྪ་ཧཱུྃ་སྭཱཧཱ། །བསོད་ནམས་སྐ།
།སྣང་ལ་རང་བཞིན་མེད་པའི་ཞབས་བསིལ་འདི། །སྣང་སྟོང་x། །དབྱེར་མེད་x
།ཨོཾ་སརྦ་x། པཱ་ཏྱཾ། །བསོད་ནམས་x། །སྣང་ལ་རང་བཞིན་མེད་པའི་མེ་ཏོག་
འདི། །སྣང་སྟོང་x། །དབྱེར་མེད་x། །ཨོཾ་སརྦ་x པུལླེ་x། །བསོད་ནམས་x།
།སྣང་ལ་རང་བཞིན་མེད་པའི་བདུག་སྤོས་འདི། །སྣང་སྟོང་x། །དབྱེར་མེད་x།
།ཨོཾ་སརྦ་ཙྪཱདྷ་པེ་། །བསོད་ནམས་x། །སྣང་ལ་རང་བཞིན་མེད་པའི་སྣང་གསལ་
འདི། །སྣང་སྟོང་x། །དབྱེར་མེད་x། །ཨོཾ་སརྦ་xཨཱ་ལོ་ཀེ་x། །བསོད་ནམས་ར །
།སྣང་ལ་རང་བཞིན་མེད་པའི་དྲི་ཆབ་འདི། །སྣང་སྟོང་x། །དབྱེར་མེད་x། །ཨོ་
སརྦ་xགནེ་། །བསོད་ནམས་། །སྣང་ལ་རང་བཞིན་མེད་པའི་ཞལ་ཟས་འདི།
།སྣང་སྟོང་x། །དབྱེར་མེད་x། །ཨོཾ་སརྦ་xནིཝི་ཏྱ་x། །བསོད་ནམས་x།
།སྣང་ལ་རང་བཞིན་མེད་པའི་སིལ་སྙན་འདི། །སྣང་སྟོང་x། །དབྱེར་མེད་x།
།ཨོཾ་སརྦ་x ཤཔ་༤། རིན་ཆེན་དབང་གི་རྒྱལ་པོ་བེ་ཌཱུརྱ། །སྔོན་པོ་ལ་སོགས་ཁ་
དོག་དབྱིབས་ཀྱི་གཟུགས། །རྣམ་གསུམ་གཟུགས་ཀྱི་རྡོ་རྗེ་མར་བྱས་ནས། །དཀྱིལ་
འཁོར་ལྷ་ཡི་སྤྱན་ལ་དབུལ་བར་བགྱི། །ཨོཾ་སརྦ་ཏ་ཐཱ་ག་ཏཱ་ཨཱརྱ་ལོ་ཀེ་ཤཱ་རཱ་ས་པ་རི་
ཝཱ་ར་རཱུ་པ་པྲ་ཏི་ཙྪ་ཧཱུཾ་སྭཱཧཱ། །མ་ཟིན་འབྱུང་བའི་ཚོགས་པ་ལས་བྱུང་བའི། །བརྗོད་
བྲལ་དབྱངས་ལ་སོགས་པ་སྒྲ་ཡི་ཚོགས། །རྣམ་གསུམ་སྒྲ་ཡི་རྡོ་རྗེ་མར་བྱས་ནས།
།དཀྱིལ་འཁོར་ལྷ་ཡི་སྙན་ལ་དབུལ་བར་བགྱི། །ཨོཾ་སརྦ་x ཤཔྟ་པྲ་ཏཱ་ཙྪ་ཧཱུྃ་སྭཱཧཱ། །ག་
བུར་ཨ་ཀར་ཛ་ཏི་ལ་སོགས་པ། །ལེགས་པར་སྦྱར་ལས་བྱུང་བའི་དྲི་ཡི་ཚོགས། །རྣམ་



104 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
གསུམ་དྲི་ཡི་རྡོ་རྗེ་མར་བྱས་ནས། །དཀྱིལ་འཁོར་ལྷ་ཡི་ཤངས་ལ་དབུལ་བར་བགྱི།
།ཨོཾ་སརྦ་xགནེ་པྲ་ཏཱི་ཙྪ་ཧཱུཾ་སྭཱཧཱ། །ལུས་མཆོག་བརྟས་བྱེད་བདུད་རྩིའི་ཟས་སོགས་ཀྱི།
།མངར་སྐྱུར་ཁ་དང་བསྐ་ལ་སོགས་པའི་རོ། །རྣམ་གསུམ་རོ་ཡི་རྡོ་རྗེ་མར་བྱས་ནས།
།དཀྱིལ་འཁོར་ལྷ་ཡི་ལྗགས་ལ་དབུལ་བར་བགྱི། །ཨོཾ་སརྦ་ ༩ ར་ས་པྲ་ཏཱི་ཙྪ་ཧཱུཾ་སྭཱཧཱ།
།ལུས་ལ་རེག་ཙམ་གྱིས་བདེ་སྟེར་བ། །དཔག་བསམ་གོས་ལ་སོགས་པ་རེག་བྱའི་
ཚོགས། །རྣམ་གསུམ་རེག་བྱའི་རྡོ་རྗེ་མར་བྱས་ནས། །དཀྱིལ་འཁོར་ལྷ་ཡི་སྐུ་ལ་
དབུལ་བར་བགྱི། །ཨོཾ་སརྦ * སྤ་རྨེ་པྲ་ཏི་ཙྪ་ཧཱུྃ་སྭཱཧཱ། །ཞེས་ཆུ་གཉིས་ཉེར་སྤྱོད་རོལ་
མོ་འདོད་ཡོན་དང་བཅས་པ་འབུལ། རིན་ཆེན་སྣ་བདུན་འབུལ་བར་སྤྲོ་ན། ལྷ་རྫས་
ལས་བྱས་ལྟེ་བ་ཤིན་ཏུ་ཟླུམ། །རྩིབས་སྟོང་ལྡན་ཞིང་མུ་ཁྱུད་རབ་མཉམ་བཟང་།
།སྡང་བའི་དགྲ་ལས་རྣམ་པར་རྒྱལ་གྱུར་པའི། འཁོར་ལོ་རིན་ཆེན་ནམ་མཁའ་བཀང་
སྟེ་འབུལ། །ཨོཾ་སརྦ་ཏ་ཐཱ་ག་ཏཱ་ཨཱ་རྱ་ལོ་ཀེ་ཤཱ་རཱ་ས་པ་རི་ཝཱ་ར་ཙ་ཀྲ་རཏྣ་པྲ་ཏཱི་ཙྪ་ཧཱུཾ་
སཱཧཱ། །རིན་ཆེན་ངོ་བོ་ལྷ་རྫས་བཻཌཱུ་ནྱ། །ཀུན་ཏུ་དཔག་ཚད་ཙམ་དུ་སྣང་བྱེད་ཅིང་།
།དྲི་མེད་ཉིན་མོ་དེ་བཞིན་མཚན་དེ་བཞིན། །ནོར་བུ་རིན་ཆེན་ནམ་མཁའ་བཀང་སྟེ་
འབུལ། །ཨོཾ་སརྦ་ནས་མ་ཎི་རཏྟ་པྲ་ཏཱི་ཙྪ་ཧཱུཾ་སྭཱཧཱ། །གཟུགས་མཛེས་བལྟ་ན་སྡུག་ཅིང་
ཚུལ་བཟང་མ། །པགས་པའི་མདོག་ལེགས་འཇམ་ཞིང་དྲི་མཆོག་ལྡན། །ཡིད་འོང་
འདོད་དགུའི་རེག་བྱ་དང་ལྡན་པའི། །བཙུན་མོ་རིན་ཆེན་ནམ་མཁའ་བཀང་སྟེ་འབུལ།
།ཨོཾ་སརྦ་ནས་སྟི་རཏྟ་པྲ་ཏཱི་ཙྪ་ཧཱུཾ་སྭཱཧཱ། །གང་ཡང་རྒྱལ་བ་མུ་ཏིག་མདངས་ལྡན་པའི།
།གསེར་སོགས་མང་པོ་ཐུབ་ལ་ཕུལ་བ་ལྟར། །བཟོད་ལྡན་མཚུངས་པའི་ཁྱིམ་བདག་
ནོར་ལྡན་པའི། །བློན་པོ་རིན་ཆེན་ནམ་མཁའ་བཀང་སྟེ་འབུལ། །ཨོཾ་སརྦ་ནས་པུ་རུ་ཥ་
རཏྣ་པྲ་ཏཱི་ཙྪ་ཧཱུྃསྭཱཧཱ། །ཡན་ལག་ཐམས་ཅད་ལེགས་སྐྱེས་ས་ལ་ནི། །རབ་གནས་གངས་
ཆེན་རི་འདྲ་གླང་པོ་ཆེ། །རྒྱལ་པོ་ལ་འོས་མཁའ་ལ་རབ་འགྲོ་བའི། །གླང་པོ་རིན་ཆེན་



སྐབས་དྲུག་པ། 105
རིན་ཆེན་སྣ་བདུན་
ནམ་མཁའ་བཀང་སྟེ་འབུལ། །ཨོཾ་སརྦ་ནས་ཧ་སྟི་རཏྟ་པྲ་ཏཱི་ཙྪ་ཧཱུཾ་སྭཱཧཱ། །ཏོར་ངས་
དུས་སུ་ཕྱོགས་རྣམས་མ་ལུས་པའི། །ས་རྣམས་བསྐོར་ཏེ་སླར་ཡང་ལྡོག་འགྱུར་བ།
།རྨ་བྱའི་མགྲིན་པའི་སྤུ་ལྟར་ཡིད་འོང་བའི། །རྟ་མཆོག་རིན་ཆེན་ནམ་མཁའ་བཀང་
སྟེ་འབུལ། །ཨོཾ་སརྦ་ནས་ཨཤྭ་རཏྟ་པྲ་ཏི་ཙྪ་ཧཱུཾ་སྭཱཧཱ།
།འགྲོ་དང་ལྡོག་དང་ཀུན་ནས་
འོད་གྱུར་པའི། །བདུད་དཔུང་མ་ལུས་འཇིག་པར་བྱེད་པ་སྟེ། །དཔལ་ལྡན་འབྱོར་
པའི་ ་དཔུང་དང་བཅས་པ་ཡི། །དམག་དཔོན་རིན་ཆེན་ནམ་མཁའ་བཀང་སྟེ་འབུལ།
།ཨོཾ་སརྦ་ནས་ཁངྒ་རཏྟ་པྲ་ཏི་ཙྪ་ཧཱུཾ་སྭཱཧཱ། །མདོར་བསྡུ་ན།
མི་དབང་
འདི་དག་ནི། །སངས་རྒྱས་སྲས་དང་བཅས་པ་མ་ལུས་ལ། །བཤམས་ཤིང་ཡིད་ཀྱིས་
སྤྲུལ་ཏེ་ཕུལ་བ་ཡིས། །འགྲོ་བ་མི་ཟད་གཏེར་ལ་སྤྱོད་པར་ཤོག།
ཨོཾ་སརྦ་ཏ་ཐཱ་ག་ཏཱ་ཨཱ་རྱ་ལོ་ཀེ་ཤཱ་རཱ་ས་པ་རི་ཝཱ་ར་མཧཱ་ས་ལྟ་པྲ་ཏཱི་ཙྪ་ཧཱུཾ་སྭཱཧཱ།
།མཆོད་འབུལ་གྱི་སྐབས་འདིར་སྤྱོད་འཇུག་མཆོད་པའི་ལེའུ། རིན་ཆེན་སེམས་
དེ་བཟུང་བར་བྱ་བའི་ཕྱིར། །དེ་བཞིན་གཤེགས་པ་རྣམས་དང་དམ་པའི་ཆོས།
།དཀོན་མཆོག་དྲི་མ་མེད་དང་སངས་རྒྱས་སྲས། །ཡོན་ཏན་རྒྱ་མཚོ་རྣམས་ལ་ལེགས་
པར་མཆོད། །ཅེས་པ་ནས། ངེས་པར་ཀུན་ཏུ་འབྱུང་གྱུར་ཅིག །ཅེས་པའི་བར་བརྗོད་
ན་བྱིན་རླབས་ཤིན་ཏུ་ཆེ་ཞིང་། མཆོད་པ་འབུལ་ཚུལ་དམིགས་རྣམས་གསལ་བས་ཤིན་
ཏུ་ལེགས་ལ། དེ་ལྟར་བྱས་ན་དམ་ཚིག་གསུམ་བཀོད་པའི་རྒྱུད་ནས་ཇི་ལྟར་བཤད་པ་
དང་ཡང་མཐུན་ཏེ། རྒྱུད་དེ་ཉིད་ལས། དེ་ནས་འཇིག་རྟེན་གྱི་ཁམས་ཐམས་ཅད་དུ་
ཡང་དག་པར་བྱུང་བ་བདག་གི་མེད་པ་ཡོངས་སུ་མ་བཟུང་བ། ཐང་ལས་སྐྱེས་པ་དང་།
རིན་པོ་ཆེའི་རི་ལ་སོགས་པ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་
མཆོད་པའི་དོན་དུ་བསྔོ་བར་བྱའོ། །དེ་ནས་བདག་གི་བསོད་ནམས་ཀྱི་སྟོབས་ཀྱིས་
དེ་བཞིན་གཤེགས་པ་ཐམས་ཅད་ཀྱི་འཁོར་གྱི་དཀྱིལ་འཁོར་དུ་ཆོས་ཀྱི་དབྱིངས་ནས་



106 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
སྤྲོས་པའི་དམ་པ་རྒྱ་ཆེན་པོ་མཆོད་པའི་སྤྲིན་སྣ་ཚོགས་པ་དེ་བཞིན་གཤེགས་པ་རྣམས་
ཀྱི་བྱིན་གྱིས་བརླབས་དང་། བདག་གི་སྨོན་ལམ་གྱི་སྟོབས་ཀྱིས་འབྱུང་བར་གྱུར་ཅིག
།ཅེས་ངེས་པར་བསམས་ལ་ཞེས་གསུངས་ཤིང་། ཡང་
ང་རྒྱུད་དེ་ཉིད་ལས། མཆོད་པའི་
སྔགས་དང་། བསྟོད་པ་འབྱུང་བའི་སྔགས་ཀྱང་འདི་ལྟར་གསུངས་ཏེ། ནམསརྦ་
བུདྡྷ་བོ་དྷི་སཏྭཱ་ནཾ། སརྦ་ཐཱ་ཁཾ་ཨུད་ག་ཏེ་སྦར་ན་ཏི་མཾ་ག་ག་ན་ཁཾ་ས་མནྟ་ཏ་སྭཱཧཱ།
དེའི་རྗེས་ལ་གཞན་མ་ཡིན་པར་དེ་བཞིན་དུ་མཆོད་པ་རྣམས་དེ་བཞིན་གཤེགས་པས་
ཇི་ལྟར་མཁྱེན་པ་བཞིན་དུ་འབྱུང་བར་འགྱུར་རོ།།
དེ་ནས་དེ་བཞིན་གཤེགས་པ་ཐམས་ཅད་དང་། བྱང་ཆུབ་སེམས་དཔའ་ཐམས་
ཅད་ལ་ཡོན་ཏན་བསྔགས་པ་མཐའ་ཡས་པ་རབ་འབྱམས་རྒྱ་མཚོ་རྣམས་བདག་གི་
སྨོན་ལམ་གྱི་སྟོབས་དང་། བསོད་ནམས་ཀྱི་སྟོབས་དང་། དེ་བཞིན་གཤེགས་པའི་བྱིན་
རླབས་ཀྱིས་འབྱུང་བར་གྱུར་ཅིག་ཅེས་སེམས་ནས། སྔགས་འདི་ལན་བརྒྱད་ཀྱི་བར་
དུ་བརྗོད་པར་བྱའོ། །ན་མཿསརྦ་བུདྡྷ་བོ་དྷི་སཏྭཱ་ནཱཾ། སརྦ་ཏྲ་སཾ་ཀུ་སུ་མི་ཏ་ཨབྷི་ཛྷཱ་ན་
ཏཱ་ཤི་ནི་ན་མོ་སྟུ་ཏེ་སྭཱཧཱ། དེ་ནས་བསྟོད་པ་ཡང་དག་པར་བརྗོད་པའི་རྒྱ་མཚོ་རྣམས་
དེ་བཞིན་གཤེགས་པ་རྣམས་ཀྱིས་ཇི་ལྟར་མཁྱེན་པ་བཞིན་དུ་འབྱུང་བར་འགྱུར་རོ།
།དེ་ནས་སངས་རྒྱས་དང་། བྱང་ཆུབ་སེམས་དཔའ་ཐམས་ཅད་ཀྱིས་ཐམས་ཅད་དུ་
སྡུག་བསྔལ་བར་གྱུར་པ་བདག་ལ་བྱིན་གྱིས་བརླབ་ཏུ་གསོལ། བདག་ལ་དངོས་གྲུབ་
དང་མཆོག་སྩལ་དུ་གསོལ་ཞེས་ཚིག་ཏུ་བརྗོད་པར་བྱའོ། །ཞེས་འབྱུང་བས་འདི་དག་
ཀྱང་འདོན་པར་གྲུབ་ན་ཕན་ཡོན་ཤིན་ཏུ་ཆེའོ། །དེ་ལྟར་མཆོད་ནས་བསྟོད་པ་བྱ་བ་ནི།
དུས་གསུམ་བདེ་བར་གཤེགས་པ་ཆོས་ཀྱི་སྐུ། །འགྲོ་དྲུག་སེམས་ཅན་རྣམས་ལ་སྤྱན་
རས་གཟིགས། །ནམ་མཁའ་ལྟ་བུར་ཁྱབ་པའི་བཅུ་གཅིག་ཞལ། །གཟི་བརྗིད་འོད་
དཔག་མེད་ལ་ཕྱག་འཚལ་བསྟོད། །ཆོས་སྐུ་ནམ་མཁའ་བཞིན་དུ་དབྱེར་མེད་ཀྱང་།



སྐབས་དྲུག་པ། 107
།གཟུགས་སྐུ་འཇའ་ཚོན་བཞིན་དུ་སོ་སོར་གསལ། །ཐབས་དང་ཤེས་རབ་མཆོག་
ལ་མངའ་བརྙེས་པའི། །རིགས་ལྔ་བདེ་བར་གཤེགས་ལ་ཕྱག་འཚལ་བསྟོད། །ཅེས་
བསྟོད་ཅིང་། བསྟོད་པའི་གཙོ་བོ་ནི་དགེ་སློང་མ་དཔལ་མོས་མཛད་པའི་པོ་བསྟོད་
འདོན་པ་ཡིན་པས་རང་གི་སྤྱི་བོར་པད་ཟླའི་སྟེང་དུ་དགེ་སློང་མ་དཔལ་མོ་རབ་བྱུང་གི་
རྟགས་ཅན་ཕྱག་ཐལ་མོ་སྦྱར་བས་ངོ་ཆེན་བསྟོད་པའི་གྲོགས་མཛད་པས་བསམས་ཏེ།
ཨོཾ་འཇིག་རྟེན་མགོན་པོ་ལ་ཕྱག་འཚལ་ལོ། །འཇིག་རྟེན་བླ་མ་སྲིད་པ་གསུམ་
གྱིས་བསྟོད་པ་པོ། །ལྷ་ཡི་གཙོ་བོ་བདུད་དང་ཚངས་པས་བསྟོད་པ་པོ། །ཐུབ་པའི་
རྒྱལ་མཆོག་བསྟོད་ནས་གྲུབ་པར་མཛད་པ་པོ། །འཇིག་རྟེན་གསུམ་གྱི་མགོན་པོ་
མཆོག་ལ་ཕྱག་འཚལ་ལོ། །བདེ་གཤེགས་དཔག་མེད་སྐུ་སྟེ་སྐུ་བཟང་འཛིན་པ་པོ།
།བདེ་གཤེགས་སྣང་མཐའ་ཡས་ཀྱི་དབུ་རྒྱན་གསོལ་བ་པོ། །ཕྱག་གཡས་མཆོག་སྦྱིན་
ཡི་དྭགས་བཀྲེས་སྐོམ་སེལ་བ་པོ། །ཕྱག་གཡོན་གསེར་གྱི་པདྨས་རྣམ་པར་བརྒྱན་པ་པོ།
།དྲི་ཞིམ་
མ་རལ་པའི་འཕྲེང་བ་དམར་སེར་འཁྱུག་པ་པོ། །ཞལ་རས་རྒྱས་པ་ཟླ་བ་ལྟ་
བུར་མཛེས་པ་པོ། །སྤྱན་གྱི་པདྨ་མཆོག་ཏུ་བཟང་ཞིང་ཡངས་པ་པོ། །ཁ་བ་དུང་
ལྟར་རྣམ་དཀར་དྲི་ངད་ལྡང་བ་པོ། །དྲི་མེད་འོད་ཆགས་མུ་ཏིག་ཚོམ་བུ་འཛིན་པོ།
།མཛེས་པའི་འོད་ཟེར་སྐྱ་རེངས་དམར་པོས་བརྒྱན་པ་པོ། །པདྨའི་མཚོ་ལྟར་ཕྱག་
ནི་དངར་བར་བྱས་པ་པོ། །སྟོན་ཀའི་སྤྲིན་གྱི་མདོག་དང་ལྡན་ཞིང་གཞོན་པ་པོ།
།རིན་ཆེན་མང་པོས་དཔུང་པ་གཉིས་ནི་བརྒྱན་པ་པོ། །ལོ་མའི་མཆོག་ལྟར་ཕྱག་མཐིལ་
འཇམ་ཞིང་གཞོན་པ་པོ། །རི་དྭགས་ལྤགས་པས་ནུ་མ་གཡོན་པ་བཀབ་པ་པོ། །སྙན་
ཆ་གདུ་བུས་སྒེག་ཅིང་རྒྱན་རྣམས་འཆང་བ་པོ། །དྲི་མ་མེད་པ་པདྨའི་མཆོག་ལ་གནས་
པ་པོ། །ལྟེ་བའི་ངོས་ནི་པདྨའི་འདབ་ལྟར་འཇམ་པ་པོ། གསེར་གྱི་སྐ་རགས་མཆོག་
ལ་ནོར་བུས་སྤྲས་པ་པོ། །སྟ་ཟུར་དཀྲིས་པའི་རས་བཟང་ཤམ་ཐབས་འཛིན་པ་པོ།



108 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
།ཐུབ་པའི་མཁྱེན་མཆོག་མཚོ་ཆེན་ཕ་རོལ་ཕྱིན་པ་པོ། །མཆོག་བརྙེས་བསོད་ནམས་
མང་པོས་ཉེ་བར་བསགས་པ་པོ། །རྟག་ཏུ་བདེ་བའི་འབྱུང་གནས་རྒ་ནད་སེལ་བ་པོ།
།གསུམ་ཐར་མཛད་ཅིང་མཁའ་སྤྱོད་སྤྱོད་པ་སྟོན་པ་པོ། །ལུས་ཅན་མཆོག་སྟེ་བདུད་
དཔུང་འཁྲུགས་ལས་རྒྱལ་བ་པོ། །གསེར་གྱི་རྐང་གདུབ་སྒྲ་ཡིས་ཞབས་ཡིད་འོང་བ་པོ།
།ཚངས་པའི་གནས་པ་བཞི་ཡིས་དབེན་པར་མཛད་པ་པོ། །ངང་པའི་འགྲོས་འདྲ་གླང་
ཆེན་དྲེགས་ལྟར་གཤེགས་པ་པོ། །ཡོངས་རྫོགས་ཉེ་བར་བསགས་ཤིང་བསྟན་པ་གཉེར་
བ་པོ། །འོ་མའི་མཚོ་དང་ཆུ་ཡི་མཚོ་ལས་བསྒྲོལ་བ་པོ། །གང་ཞིག་རྟག་ཏུ་ཐོ་རངས་
ལངས་ནས་གུས་པ་ཡིས། །སྤྱན་རས་གཟིགས་ཀྱི་དབང་པོ་ཡིད་ལ་སེམས་བྱེད་ཅིང་།
།བསྟོད་པའི་མཆོག་འདི་དག་ཅིང་གསལ་བར་བསྟོད་བྱེད་ན། །དེ་ནི་སྐྱེས་པའམ་ནི་
བུད་མེད་ཡིན་ཀྱང་རུང་། །སྐྱེ་བ་འདིའི་མ་འོངས་སྐྱེ་བ་ཐམས་ཅད་དུ། །འཇིག་རྟེན་
འཇིག་རྟེན་ལས་འདས་དགོས་པ་ཀུན་འགྲུབ་འགྱུར། །ཞེས་ཉེར་གཅིག་གིས་བསྟོད་
ཅིང་ཕྱག་འཚལ་ལོ། །དེ་ཡང་པོ་བསྟོད་ཉེར་གཅིག་འདོན་ཅིང་ཕྱག་འཚལ་བ་ནི།
སྨྱུང་གནས་ཀྱི་སྐབས་སུ་ངེས་པར་བྱ་བ་ཡིན་གྱི། རྒྱུན་པར་བསྙེན་སྒྲུབ་སོགས་ཀྱི་
སྐབས་སུ་ནི་མ་བཏོན་ཀྱང་ཆོ་ག་ཆད་པའི་སྐྱོན་དུ་མི་འགྱུར་ལ། དེར་མ་ཟད་མདུན
བསྐྱེད་མ་བསྒོམ་ཀྱང་བདག་བསྐྱེད་རྐྱང་པ་བསྒོམས་ནས་བསྙེན་སྒྲུབ་བྱ་རུང་བར་གོང་
དུ་བཤད་ཟིན་པ་ལྟར་རོ། །དེས་དངོས་གཞིའི་ཆོ་ག་གྲུབ་ནས།།
༤
མཇུག་གི་ཆོ་ག
༈ གསུམ་པ་མཇུག་གི་ཆོ་ག་ལ། འདོད་བྱའི་དོན་ལ་སྨོན་ལམ་རྣམ་པར་དག་པ་གདབ་
པ་ནི། འཕགས་པ་སྤྱན་རས་གཟིགས་དབང་ཐུགས་རྗེའི་གཏེར། །འཁོར་དང་བཅས་



སྐབས་དྲུག་པ། 109
པ་བདག་ལ་དགོངས་སུ་གསོལ། །བདག་དང་ཕ་མ་རིགས་དྲུག་སེམས་ཅན་རྣམས།
།མྱུར་དུ་འཁོར་བའི་མཚོ་ལས་བསྒྲལ་དུ་གསོལ། །ཟབ་ཅིང་རྒྱ་ཆེ་བླ་མེད་བྱང་
ཆུབ་སེམས། །མྱུར་དུ་རྒྱུད་ལ་སྐྱེ་བར་མཛད་དུ་གསོལ། །ཐོག་མེད་ནས་བསགས་
ལས་དང་ཉོན་མོངས་རྣམས། །ཐུགས་རྗེའི་ཆབ་ཀྱིས་མྱུར་དུ་དག་མཛད་ནས།
།ཐུགས་རྗེའི་ཕྱག་བརྐྱངས་བདག་དང་འགྲོ་བ་རྣམས། །བདེ་བ་ཅན་གྱི་ཞིང་དུ་དྲང་
དུ་གསོལ། །འོད་དཔག་མེད་དང་སྤྱན་རས་གཟིགས་དབང་གིས། །ཚེ་རབས་ཀུན་
ཏུ་དགེ་བའི་བཤེས་མཛད་ནས། །མ་ནོར་ལམ་བཟང་ལེགས་པར་བསྟན་ནས་ཀྱང་།
།མྱུར་དུ་སངས་རྒྱས་ས་ལ་བཞག་ཏུ་གསོལ། །བདག་གི་དགེ་བའི་ལས་རྣམས་འདི་
དག་གིས། །འཇིག་རྟེན་འདིར་ནི་མྱུར་དུ་སངས་རྒྱས་ཤོག །འགྲོ་ལ་ཕན་ཕྱིར
ཆོས་ཀྱང་སྟོན་བགྱིད་ཅིང་། །སེམས་ཅན་སྡུག་བསྔལ་མང་པོས་གཟིར་ལས་སྒྲོལ།
།ཞེས་གདུང་ཤུགས་དྲག་པོས་གསོལ་བ་བཏབ། དེ་ནས་གཏོར་མ་འབུལ་བ་ལ།
གཏོར་མ་ནི་ཤིན་ཏུ་གལ་ཆེ་སྟེ། གེགས་ཞི་བ་དང་། དངོས་གྲུབ་མྱུར་དུ་འགྲུབ་
པའི་རྒྱུར་ཤིན་ཏུ་བསྔགས་པར་རྒྱུད་སྡེ་བཞི་ག་ནས་ནན་ཏན་དུ་གསུངས་ཤིང་།
ཕར་ཕྱིན་ཐེག་པ་ནས་ཀྱང་གཏོར་མ་བྱ་དགོས་པ་ནན་ཏན་དུ་གསུངས་ཏེ། འདུལ་བ་
ལུང་ནས་གནས་གང་དུ་གནས་པ་དེར་གཙང་སྦྲ་དང་ལྡན་པའི་སྒོ་ནས་བདེན་སྟོབས་
བརྗོད་དེ་གཏོར་མ་བྱ་དགོས་པར་གསུངས་ཤིང་། དེ་བཞིན་དུ་ཐེག་པ་ཆེན་པོའི་སྡེ་
སྣོད་མང་པོ་ནས་ཀྱང་གསུངས་སོ།།
ལྷག་པར་བྱ་བའི་རྒྱུད་རྣམས་ནས་ནི་ནན་ཏན་དུ་གསུངས་ཏེ། འཇམ་དཔལ་
རྩ་རྒྱུད་ལས། དེ་ནས་སྔར་བཤད་པའི་ཆོ་གས་སྤྱན་དྲང་བར་བྱའོ། །དེ་བཞིན་དུ་མེ་
ཏོག་དང་། བདུག་པ་དང་། དྲི་དང་། མར་མེ་དང་། ལྷ་བཤོས་ཀྱང་སྔར་བསྟན་པ་
ཉིད་ཀྱིས་དབུལ་བར་བྱ་སྟེ། ཐམས་ཅད་ཀྱི་ཐམས་ཅད་དུ་གོ་རིམས་བཞིན་དུ་བྱའོ།



110 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
།ཞེས་དང་། དེ་ནས་དཀྱིལ་འཁོར་གྱི་སློབ་དཔོན་གྱིས། སྔར་མཐོང་བའི་ཆོ་གས་སྤྱན་
དྲང་བ་དང་། མཆོད་པ་དང་། བདུག་པ་ལ་སོགས་པ་བྱས་ནས། དེའི་འོག་ཏུ་བསྒྲུབ་
པའི་གྲོགས་དང་བཅས་པས། མྱུར་བའི་འབྱུང་པོ་ཐམས་ཅད་པའི་གཏོར་མ་ཤ་མེད་
པ་ཀུན་ནས་རྔ་པ་ཏ་ཧ་དང་། དུང་གི་སྒྲ་སྒྲོགས་པ་ལ་སོགས་པ་དེས། བདུག་པ་དང༌།
སྤོས་དང་། མེ་ཏོག་དང་། ཕྲེང་བས་བརྒྱན་པས་ཕྱོགས་བཞི་མཚམས་བརྒྱད། སྟེང་
དང་། འོག་དང་། ཐད་ཀ་ཐམས་ཅད་དུ་དཀྱིལ་འཁོར་གྱི་ཕྱི་རོལ་ཏུ་བསྐོར་བ་བྱ་ཞིང་།
འབྱུང་པོ་ཐམས་ཅད་པའི་གཏོར་མ་རྒྱ་ཆེར་གཏོང་བར་བྱའོ། །ཞེས་དང་།།
གསང་བ་སྤྱི་རྒྱུད་ལས་ཀྱང་། དེ་ཡི་འོག་ཏུ་དཀྱིལ་འཁོར་དུ། །ལྷ་རྣམས་ཀུན་ལ་
མཆོད་ཡོན་དབུལ། །དེ་ནས་ཡིད་ལ་སྔགས་ཟློས་ཤིང་། །ལྷ་བཤོས་དབུལ་བ་ལེགས་
པར་བྱ། །ལྷ་བཤོས་དབུལ་བ་འབྱོར་པ་དང་། །གཙང་ཞིང་ཆ་ཡང་མཉམ་པ་རུ།
།དཀྱིལ་འཁོར་གྱི་ནི་གོ་རིམས་བཞིན། །མཁས་པས་ནན་ཏན་བསྐྱེད་དེ་བྱ། །རིགས་
ཀྱི་བདག་པོ་རྣམས་ལ་ནི། །དབུལ་བ་ཁྱད་པར་ཅན་དུ་བྱ། །དཀྱིལ་འཁོར་གྱི་ནི་བདག་
པོ་ལ། །ལྷ་བཤོས་དག་པ་ཉིས་འགྱུར་དབུལ། །འོག་མ་རྣམས་ལ་གོ་རིམས་བཞིན།
།མཁས་པས་དེ་ནི་ཆུང་དུ་དབུལ། །ལྷ་བཤོས་དབུལ་བའི་བར་བར་དུ། །ཅི་དགར་ཁྱད་
པར་ཅན་ནི་བྱ། །མཆོད་པའི་བཤོས་ནི་བཟང་པོ་དག །གཙང་ཞིང་རབ་ཏུ་རྒྱ་ཆེ་ཞིང་།
།དཀྱིལ་འཁོར་དག་གི་ལྷ་རྣམས་ཀུན། །རབ་ཏུ་མཉེས་ཤིང་འགོ་བར་བྱ། །ཞེས་དང༌།
དཔུང་བཟང་གིས་ཞུས་པའི་རྒྱུད་ལས་ཀྱང་། དུས་གསུམ་དུ་ནི་མེ་ཏོག་ཕྲེང་བ་དྲི།
།མར་རམ་འབྲུ་མར་མར་མེ་ཙན་དན་དྲི། །ཨ་ཀར་དྲི་ཞིམ་བདུག་པས་མཆོད་པ་དང་།
།གཏོར་མ་སྣ་ཚོགས་མཚན་མོ་རྟག་ཏུ་སྦྱིན། །ཞེས་དང་། མི་ནི་ཚུལ་ཁྲིམས་གཙང་སྦྲ་
མི་ལྡན་ཡང་། །གསང་སྔགས་ལྷ་ནི་ནམ་ཡང་སྨོད་མི་མཛད། །ལྷ་ཡི་འཁོར་དུ་གྱུར་པ་
གང་ཡིན་རྣམས། །མི་ཡི་གླགས་མཐོང་ནས་ནི་འཕུང་བར་བྱེད། །སྒྲུབ་པ་ཀུན་ལ་དང་



སྐབས་དྲུག་པ། 111
པོ་ཁོ་ནར་ནི། །ལྷ་བཤོས་གཏོར་མ་ཕལ་ཆེར་དབུལ་བར་བྱ། །ཞེས་དང་། གཏོར་མ་
གཏོང་བའི་ལས་རྣམས་བྱེད་པ་དེའི། །དངོས་གྲུབ་མྱུར་ཞིང་བགེགས་ཀྱང་ཤིན་ཏུ་མེད།
།ཡིད་དུ་འོང་བའི་འདོད་པའང་ཐོབ་པར་
ར་འགྱུར། །ཞེས་སོགས་བགེགས་ཞི་བ་དང་།
དངོས་གྲུབ་འགྲུབ་པའི་རྒྱུར་གཏོར་མ་གལ་ཆེ་བར་ནན་ཏན་དུ་གསུང་།།
གཏོར་མའི་རྫས་ནི། འཇམ་དཔལ་རྩ་རྒྱུད་ལས། འཕགས་པ་ཉན་ཐོས་དང་།
བྱང་ཆུབ་སེམས་དཔའ་ཆེན་པོ་དང་། འཕགས་པའི་
་ལྷ་ཐམས་ཅད་ལ་དབུལ་བར་བྱའོ།
།དེ་བཞིན་དུ་གབྷོད་ཀ་རི་ཀ་དང་། ཁྱད་པར་དུ་སྣུམ་ཁུར་གྱི་ཡོ་བྱད་འབྱུང་པོ་ཐམས་
ཅད་དང་། སེམས་ཅན་ཐམས་ཅད་ལ་སྔགས་དང་ལྡན་པའི་ཆོ་གས་སྦྱིན་པར་བྱའོ།
།དེ་བཞིན་དུ་མེ་ཏོག་དྲི་ཞིམ་པ་སྣ་མའི་དང༌། རྒྱ་སྤོས་དང་། ཀླུའི་མེ་ཏོག་དང་།
མེ་ཏོག་པུ་ན་ག་ལ་སོགས་པ་སྔར་བསྟན་པ་སངས་རྒྱས་དང་། རང་སངས་རྒྱས་དང་།
འཕགས་པ་ཉན་ཐོས་དང་། བྱང་ཆུབ་སེམས་དཔའ་ཆེན་པོ་དང་། འཕགས་པ་མ་ཡིན་
པའི་ལྷ་ཐམས་ཅད་ལ་དབུལ་བར་བྱའོ། །ཞེས་གསུངས་ཤིང་། གཞན་ཡང་རྒྱུད་དེར་
དེ་བཞིན་གཤེགས་པའི་རིགས་དང་། པདྨའི་རིགས་དང་། རྡོ་རྗེའི་རིགས་གསུམ་ལ་
མཆོད་པའི་རྫས་ཐུན་མོང་མ་ཡིན་པའི་ཁྱད་པར་ཡང་མང་དུ་བཤད་དོ།།
གསང་བ་སྤྱི་རྒྱུད་ལས་ཀྱང་། དང་པོ་ཆུ་ཤིང་པདྨོ་སོགས། །ལོ་མ་འདབ་མ་
བཏིང་བྱས་ནས། །སྭ་སྟི་ཀ་ལ་སོགས་པ་ཡི། །བཅའ་བ་དག་ནི་དབུལ་བྱ་ཞིང་།
།དེ་བཞིན་འབྲས་ཆན་ལ་སོགས་པ། །བཟའ་བ་དག་ཀྱང་རིམ་བཞིན་དབུལ། །དེ་ཡི་
འོག་ཏུ་སྡོང་བུ་དང་། །རྩ་བ་འབྲས་བུ་ལ་སོགས་དབུལ། །གཏོར་མ་གང་ཡིན་ལས་
དག་ལ། །བཅའ་བ་རྣམ་པ་སྣ་ཚོགས་པ། །ནས་དང་གྲོ་ལས་བྱས་པ་ཡི། །དྲི་ཞིམ་པ་
དང་ལེགས་པ་དབུལ། །ཞེས་དང་། དེ་ནས་ས་ལུའམ་དྲུག་ཅི་ཡི། །འབྲས་ཆན་བོང་
ནི་མི་ཆུང་དབུལ། །དེ་ནས་ཚོད་མ་སྣ་ཚོགས་དག །གཡོས་ལེགས་པ་ལ་དྲི་ཞིམ་པ།



112 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
།སྲན་ཆུང་ཚོད་མ་ལ་སོགས་པའི། །ཚོད་མ་རྣམ་པ་སྣ་ཚོགས་དབུལ། །འབྲས་ཆན་
ཞོ་སྦྱར་བུ་རམ་ཅན། །ཁམ་ཕོར་དག་ནས་དབུལ་བར་བྱ། །མཁས་པས་ཟས་རྣམས་
བཟང་པོ་དག །གང་ཡང་རུང་བའི་ལྷ་བཤོས་དབུལ། །ཆོ་ག་ཤེས་པས་ཟས་རྣམས་ནི།
།དཀར་གསུམ་འབྱུང་པོ་ཐམས་ཅད་ལ། །རྒྱ་ཆེན་པོ་ནི་སྣ་ཚོགས་པ། །ཇི་ལྟར་རིགས་
པར་སྦྱར་བར་བྱ། །འབྲས་ཆན་མར་ཞོ་འོ་མར་སྦྱར། །དཀར་གསུམ་ཞེས་བྱ་འོ་
ཐུག་དང་། །ཀྲི་སར་སྲན་ཚོད་དང་སྦྱར་བ། །དེ་མིན་འབྱུང་པོ་ཐམས་ཅད་ལའོ།
།བཅའ་བ་མང་བཅས་རྒྱ་ཆེན་ཏེ། །ནས་ཐུག་དང་སྦྱར་སྣ་ཚོགས་པའོ།།
དེ་ལྟར་ཁ་ཟས་རྣམ་པ་དྲུག །ཅི་ནུས་པར་ནི་དབུལ་བར་བྱ། །ཞོ་ནི་ཀུན་ཏུ་འབྲས་
ཆན་གྱི། །སྟེང་དུ་བསྒོས་ཏེ་བླུག་པར་བྱ། །འོ་ཐུག་མ་ཤའི་སྲན་ཚོད་དང་། །ཞོ་དང་
འབྲས་ཆན་སྭ་སྟི་ཀ། །ཀྲི་ས་ར་དང་དྲུག་པོ་རྣམས། །གཏོར་མའི་ལས་ལ་རྟག་མི་སྤང་།
།འབྱུང་པོའི་གཏོར་མའི་ལས་ལ་ནི། །དྲུག་པོ་ཁོ་ནར་བརྗོད་པར་བྱ། །ཞེས་དང་། དེ་ལ་
སོགས་པའི་ཡ་མཚན་ལྟས། །གལ་ཏེ་དེར་ནི་བྱུང་གྱུར་ན། །གཏོར་མ་ཇི་ལྟར་རིགས་
སྦྱིན་པ། །བསྲུང་བའི་ལས་ནི་བྱ་བར་བྱ། །ཅི་ཐོས་ཇི་ལྟར་ཤེས་པ་དང་། །ཅི་མཐོང་
རིམ་པ་ཇི་ལྟ་བར། །ལྷ་རྣམས་ཀུན་ལ་ཕྱོགས་དག་ཏུ། །དེ་བཞིན་གཏོར་མ་སྦྱིན་པར་བྱ།
།དེ་ལྟར་ཕྱོགས་ཀྱི་གཏོར་མ་དག །བྱིན་ནས་ལེགས་པར་ལག་བཀྲུས་ཏེ། །ཉེ་རེག་བྱས་
ནས་ཕྱི་རོལ་ཏུ། །མཁས་པ་ཡིས་ནི་བདུག་སྤོས་སྦྱིན། །དེ་ནས་ནང་དུ་ཞུགས་ནས་ནི།
།མཆོད་ཡོན་སྔ་མ་བཞིན་ཕུལ་ནས། །བདུག་སྤོས་དག་གིས་བདུགས་ནས་སུ། །ཡིད་
ཀྱིས་མཆོད་པའི་སྤྲིན་རྣམས་དབུལ། །དཀྱིལ་འཁོར་དབུས་མའི་ལྷ་རྣམས་ནི། །ཐམས་
ཅད་ལ་ཡང་ནན་ཏན་དུ། །རས་ནི་དཀར་ལ་ཕྲ་བ་དག །རེ་རེ་ལ་ཡང་ཟུང་རེ་དབུལ།
།འབྱོར་ན་ལྷ་རྣམས་རེ་རེ་ལ། །རས་ནི་ཟུང་རེ་དབུལ་བར་བྱ། །ཞེས་གསུངས་ཤིང་།
གཞན་ཡང་རྒྱུད་དེར། མེ་ཏོག་སྣ་ཚོགས་དང་། སྨན་གྱི་ཁྱད་པར་སྣ་ཚོགས་དང་།



སྐབས་དྲུག་པ། 113
འབྲས་བུའི་ཁྱད་པར་སྣ་ཚོགས་དང་། བཟའ་བ་དང་། བཅའ་བའི་ཁྱད་པར་སྣ་
ཚོགས་ཤིག་བཤད་ལ། དྲི་མི་ཞིམ་པ་དང་། རོ་ཁ་བ་དང་། སྨན་ཚ་བའི་རིགས་དང་།
ཚོད་མ་དང་། བཟའ་བཅའ་རྙིང་པའི་རིགས་དང་། བཀྲ་མི་ཤིས་པའི་རྫས་རྣམས་འབུལ་
དུ་མི་རུང་བར་གསུངས་ཤིང་། བྲམ་ཟེ་མ་མི་བཛྲས་མཛད་པའི་རྣམ་འཇོམས་ཀྱི་གཏོར་
མའི་ཆོ་ག་ལས། ཤ་ཆང་སྒོག་བཙོང་འབྱུང་པོའི་ཟས། །རྣམ་པར་སྤངས་པའི་ཁ་ཟས་
ལས། །རིན་ཆེན་སྣོད་དུ་ལེགས་བཤམས་ཏེ། །ཁྲོ་བོའི་སྔགས་ཀྱིས་གེགས་མེད་དང་།
།སྟོང་པའི་སྔགས་ཀྱིས་རྣམ་སྦྱང་བྱ། །ཞེས་ཤ་ཆང་སྒོག་བཙོང་སོགས་མི་གཙང་བའི་
རིགས་ལྷའི་གཏོར་མ་ལ་འབུལ་དུ་མི་རུང་བར་བཤད་ཅིང་། འབྱུང་པོའི་གཏོར་མ་ལ་
ནི་སྒོག་བཙོང་ལ་ཕུག་སོགས་སྟེར་བར་གསུངས་པ་ཡོད་དོ།།
མདོར་ན་དཀར་གསུམ་དངར་གསུམ་གཙོ་བོ་དང་གཞན་ཡང་དུག་རིགས་མེད་
པའི་སྨན་དང་། མེ་ཏོག་གི་རིགས་གང་འཛོམ་དང་། བཟའ་བཅའ་གཙང་མ་ཡིད་དུ་
འོང་བ་གང་འབྱོར་བཤམས་ཤིང་། མ་ཐ་གཞན་དང་ཆུ་གཙང་སྦྱར་བའི་ལྷ་བཤོས་
དཀར་གཏོར་ཕྱག་ལེན་ལྟར་བཤམ་སོ། །གཏོར་མ་འབུལ་བའི་ཡུལ་ནི། འདུལ་བ་
དང་། མདོ་སྡེ་རྣམས་ནས་དཀོན་མཆོག་དང་། ཆོས་སྐྱོང་དང་། གཞི་བདག་དང་།
རིགས་དྲུག་རྣམས་ལ་གཏོར་མ་བྱ་བར་བཤད་ཅིང་། བླ་མེད་ནས་འཇིག་རྟེན་དང་།
འཇིག་རྟེན་ལས་འདས་པའི་མགྲོན་གཉིས་སུ་བསྡུས་ནས་འབུལ་བར་བཤད་ལ། རྒྱུད་
སྡེ་འོག་མ་གསུམ་ནས་གཏོར་མ་ཆ་གསུམ་འབུལ་བ་ཡང་དང་ཡང་དུ་བཤད་ཅིང་།
ལྷག་པར་དཔུང་བཟང་གིས་ཞུས་པའི་རྒྱུད་ལས་གཏོར་མ་ཆ་གསུམ་ཇི་ལྟར་འབུལ་བའི་
ཚིག་དེང་སང་འདོན་རྒྱུན་ལ་ཡོད་པ་རྣམས་ཀྱང་ཕལ་ཆེར་འབྱུང་ངོ༌།།
དེ་ལྟར་རྒྱུད་རྒྱ་གཞུང་རྣམས་ནས་མགྲོན་ཆ་གསུམ་དང་། ཆ་བཞི་དང༌།
འདས་མ་འདས་ཀྱིམགྲོན་གཉིས་སུ་བཤད་པ་མང་ལ། བོད་ཀྱི་བླ་མ་སྔ་མ་རྣམས་ཀྱི་



114 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ཕྱག་བཞེས་ལ། དཀོན་མཆོག་སྲི་ཞུའི་མགྲོན། མགོན་པོ་ཡོན་ཏན་མགྲོན། གདོན་
བགེགས་ལན་ཆགས་མགྲོན། རིགས་དྲུག་སྙིང་རྗེའི་མགྲོན་བཞི་འབུལ་ཞིང་། བཞི་པོ་
དེ་ལ་འབུལ་ཚུལ་ནང་གསེས་ཀྱི་དབྱེ་བས་ཆ་བཅུར་ཕྱེ་ནས་བརྒྱ་རྩའི་ཐ་སྙད་མཛད་དེ།
དབྱེ་བསྡུའི་ཁྱད་མ་གཏོགས་དོན་ནི་འདྲའོ། །སྐབས་འདིར་ནི་ཡི་དམ། ཆོས་སྐྱོང་།
གཞི་བདག་གསུམ་ལ་འབུལ་བར་བཤད་ཅིང་། ཐུན་མཚམས་སུ་ནི་ཆ་གསུམ་དང་།
བརྒྱ་རྩ་སོགས་བྱས་ན་ཕུན་སུམ་ཚོགས་ཤིང་། ཕྱག་ལེན་གྱི་རྒྱུན་ལའང་ཡོད་དོ།
།ལྷག་པར་སྨྱུང་གནས་ཀྱི་་བས་གཏོར་མ་ལ་བརྩོན་པར་བྱས་ན་ཕན་ཡོན་ཆེ་ཞིང་།
ཀླུ་གཏོར་གཏོང་བ་གྲུབ་ན་ཤིན་ཏུ་བསྔགས་སོ།།
སྐབས་འདིར་གཏོར་མ་འབུལ་བའི་ཚུལ་ནི། ཡི་དམ་ཆོས་སྐྱོང་གཞི་བདག་གི་
གཏོར་མ་རྣམས་ཆབ་ཀྱིས་བྲན། ལས་བུམ་གྱི་ཁ་རྒྱན་གྱིས་ཆུ་བླངས་ལ། ཧྲིབཛྲ་
ཀྲོ་དྷ་ཧ་ཡ་ཤྲཱི་བ་ཧུ་ལུ་ཧུ་ལུ་ཧཱུྃ་ཕཊ། ཅེས་བརྗོད་ཅིང་ཡི་དམ་གྱི་གཏོར་མ་བསངས།
སྭ་བྷཱ་ཝས་སྟོང་པར་སྦྱངས། སྟོང་པའི་ངང་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་
བ་རྣམས་ཀྱི་ནང་དུ་གཏོར་མ་ཟག་པ་མེད་པའི་བདུད་རྩིའི་རྒྱ་མཚོ་ཆེན་པོར་གྱུར་པར་
བསམས། ཨོཾ་ཨཱཿཧཱུྃ། ལན་གསུམ་བརྗོད་ནས་བྱིན་གྱིས་བརླབས། ཨོཾ་ཨཱརྱ་ལོ་ཀེ་ཤྭ་
རཱ་ས་པ་རི་ཝཱ་ར་བ་ལིཾཔྲ་ཏཱི་ཙྪ་ཡེ་སྭཱཧཱ། །ཞེས་པ་ལན་གསུམ་མམ་བདུན་གྱིས་ཐུགས་རྗེ་
ཆེན་པོའི་ལྷ་ཚོགས་ལ་ཕུལ་ཞིང་། ཨོཾ་ཨཱརྱ་ལོ་ཀེ་ཤཱ་རཱ་ས་པ་རི་ཝཱར་ཨགྷཾ་ཞེས་སོགས་
ཉེར་སྤྱོད་ཕུལ། འདོད་ཡོན་ལྔ་ལྡན་ཟག་མེད་ཀྱི། །བདུད་རྩི་རྒྱ་མཚོའི་མཆོད་གཏོར་
འདི། །རྗེ་བཙུན་སྤྱན་རས་གཟིགས་དབང་གི། ལྷ་ཚོགས་འཁོར་དང་བཅས་ལ་འབུལ།
།བཞེས་ནས་མཆོག་དང་ཐུན་མོང་གི། དངོས་གྲུབ་མ་ལུས་སྩལ་དུ་གསོལ། །ཞེས་
འདོད་དོན་སྨོན་ལམ་དུ་བརྗོད། གཏོར་མ་གཉིས་པ་ཡང་གོང་ལྟར་བསངས་སྦྱངས་
བྱིན་གྱིས་བརླབས། མོ་ས་ཀཱ་རོ་མུ་ཁཾ་སམྦདྷམནན་ཨཱརྱ་ནུ་ཏྲ་ནན་ཏུད་ཨོཾ་ཨ༔ཧཱུྃ་



སྐབས་དྲུག་པ། 115
ཕཊ་སྭཱཧཱ། །ཞེས་པ་ལན་གསུམ་གྱིས་མཁའ་འགྲོ་ཆོས་སྐྱོང་རྣམས་ལ་འབུལ་ཞིང་།
མོ་བཛྲ་ཨཀཾ * ཤཔྟ་པྲཎཱི་ཙྪ་ཧཱུཾ་སྭཱཧཱ། །འདོད་ཡོན་x། །བདུད་རྩིx། །ཆོས་སྐྱོང་
བསྲུང་མའི་x། །བཞེས་ནས་ཞི་རྒྱས་དབང་དྲག་གི། །འཕྲིན་ལས་མ་ལུས་བསྒྲུབ་
ཏུ་གསོལ། །ཞེས་འཕྲིན་ལས་བཅོལ། གཏོར་མ་གསུམ་པ་ཡང་སྔར་ལྟར་བསངས་
སྦྱངས་བྱིན་གྱིས་བརླབས། ནམསརྦ་ཏ་ཐཱ་ག་ཏ་ཨ་ཝ་ལོ་ཀེ་ཏེ་ཨོཾ་སམྦྷ་ར་ས་མྦྷ་ར་ཧཱུྃ།
ཞེན་ལན་གསུམ་གྱིས་གནས་བདག་གཞི་བདག་ཐམས་ཅད་ལ་འབུལ་ཞིང་། དེ་བཞིན་
གཤེགས་པ་རིན་ཆེན་མང་ལ་ཕྱག་འཚལ་ལོ། །དེ་བཞིན་གཤེགས་པ་གཟུགས་མཛེས་
དམ་པ་ལ་ཕྱག་འཚལ་ལོ། །དེ་བཞིན་གཤེགས་པ པ་སྐུ་འབྱམ་ཀླས་ལ་ཕྱག་འཚལ་ལོ།
།དེ་བཞིན་གཤེགས་པ་འཇིགས་པ་ཐམས་ཅད་དང་བྲལ་བ་ལ་ཕྱག་འཚལ་ལོ།
།འདོད་ཡོན་ལྔ་ལྡན་ཟག་མེད་ཀྱི། །བདུད་རྩི་རྒྱ་མཚོའི་མཆོད་གཏོར་འདི། །ཡུལ་
ལྷ་གཞི་བདག་རྣམས་ལ་འབུལ། །བཞེས་ནས་རུ་ང་མ་མཛད་པར། །གཏོང་གྲོགས་
གནས་པོ་བཟང་པོ་མཛོད། །ཅེས་བརྗོད། བདག་གི་བསམ་པའི་སྟོབས་དང་ནི།
།དེ་བཞིན་གཤེགས་པའི་བྱིན་སྟོབས་དང་། །ཆོས་ཀྱི་དབྱིངས་ཀྱི་སྟོབས་རྣམས་ཀྱིས།
།དོན་རྣམས་གང་དག་བསམ་པ་ཀུན། །དེ་དག་ཐམས་ཅད་ཅི་རིགས་པ། །ཐོགས་པ་
མེད་པ་འབྱུང་གྱུར་ཅིག །ཅེས་བདེན་སྟོབས་བརྗོད། གཏོར་མའི་སྐབས་སུ་བདེན་
སྟོབས་ཀྱི་ཚིག་འདི་བརྗོད་པ། རྣམ་སྣང་མངོན་བྱང་གི་རྒྱུད་ལས་བཤད་དོ།།
དེ་ནས་མེ་ལོང་ལ་ལྷའི་གཟུགས་བརྙན་ཤར་བ་ལ་རྣམ་རྒྱལ་བུམ་པའི་ཆུས་ཁྲུས་
གསོལ་ཞིང་། སྒོམ་དོན་ལ་རང་གི་ཐུགས་ཁ་ནས་སྤྲོས་པའི་ལྷ་མོ་བུམ་པ་དཀར་པོ་
བདུད་རྩིའི་ཆུས་གང་བ་ཐོགས་པ་རྣམས་ཀྱིས་དཀྱིལ་འཁོར་བའི་ལྷ་ཚོགས། བླ་མ་ཡི་
དམ། སངས་རྒྱས་བྱང་སེམས་དཔའ་བོ་མཁའ་འགྲོ་ཆོས་སྐྱོང་བསྲུང་མ་དང་བཅས་པ་
རྣམས་ལ་ཁྲུས་གསོལ་བས་རང་གི་སྤྱོད་པ་ངན་པས་དེ་དག་ལ་གྲིབ་ཀྱིས་ཕོག་པ་དང་།



116 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
མཆོད་རྫས་ལ་མི་གཙང་བས་འབགས་པ་ལ་སོགས་པའི་ཉེས་པ་ཐམས་ཅད་དག་པར་
བསམས་ལ། ཁྲུས་ཀྱི་ཁང་པ་ཤིན་ཏུ་དྲི་ཞིམ་པ། །ཤེལ་གྱི་ས་གཞི་གསལ་ཞིང་འཚེར་
བ་བསྟར། །རིན་ཆེན་འབར་བའི་ཀ་བ་ཡིད་འོང་ལྡན། །མུ་ཏིག་འོད་ཆགས་བླ་བྲེ་བྲེས་
པ་དེར། །ཇི་ལྟར་བལྟམས་པ་ཙམ་གྱིས་ནི། །ལྷ་རྣམས་ཀྱིས་ནི་ཁྲུས་གསོལ་ལྟར།
།ལྷ་ཡི་ཆུ་ནི་དག་པ་ཡིས། །དེ་བཞིན་བདག་གིས་སྐུ་ཁྲུས་གསོལ། །ཨོཾ་སརྦ་ཏ་ཐཱ་ག་
ཏཱ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཨཱ༔ཧཾ། འགྲོ་བའི་སྒྲོན་མེ་སྤྱན་རས་གཟིགས་མགོན་ལ།
།དྲི་ཞིམ་བདུད་རྩིའི་ཁྲུས་ཆབ་འདི་གསོལ་བས། །འགྲོ་བའི་སྒྲིབ་གཉིས་དྲི་མ་ཀུན་
བསལ་ནས། །དྲི་བྲལ་སྐུ་གསུམ་བརྙེས་པའི་བཀྲ་ཤིས་ཤོག །ཨོཾ་སརྦ་ཏ་ཐཱ་ག་ཨཱ༔ཧཱུྃ།
ཆོས་སྐུ་ནམ་མཁའ་བཞིན་དུ་དབྱེར་མེད་ཀྱང་། །གཟུགས་སྐུ་འཇའ་ཚོན་བཞིན་དུ་སོ་
སོར་གསལ། །ཐབས་དང་ཤེས་རབ་མཆོག་ལ་མངའ་བརྙེས་པའི། །རིགས་ལྔ་བདེ་
བར་གཤེགས་ལ་སྐུ་ཁྲུས་གསོལ། །ༀ xཧཱུྃ། དེ་བཞིན་གཤེགས་དང་དེ་ཡི་སྲས་རྣམས་
ལ། །རིན་ཆེན་བུམ་པ་མང་པོ་སྤོས་ཀྱི་ཆུ། །ཡིད་འོང་ལེགས་པར་བཀང་བ་གླུ་དང་ནི།
།རོལ་མོར་བཅས་པ་དུ་མས་སྐུ་ཁྲུས་གསོལ། །ཨོxཧཱུྃ། མདོར་བསྡུ་ན་དེ་ཙམ་དང་།
རྒྱས་པར་སྤྲོ་ན། བསོད་ནམས་རི་བོ་མི་འགྱུར་བརྟན་པའི་སྐུ། །ཞེས་སོགས། ཕུན་
ཚོགས་དགེ་ལེགས་བྱེ་བས་བསྐྲུན་པའི་སྐུ། །ཞེས་སོགས། བྱམས་པ་ཐོགས་མེད། ཞེས་
སོགས། འཇམ་དབྱངས་ཡོད་མེད། ཞེས་སོགས། ཐུགས་རྗེ་ཆེན་པོ། ཞེས་སོགས།
སྒྲུབ་པ་པོ་ལ་ཞེས་སོགས། དམ་ཅན་སྒྲུབ་པ་པོ་ཞེས་སོགས། སྟོན་པ་བླ་མེད་ཞེས་
སོགས། ཚིགས་བཅད་སྔགས་དང་བཅས་པའི་སྒོ་ནས། བླ་མ་ཡི་དམ་སངས་རྒྱས་
བྱང་སེམས་མཁའ་འགྲོ་ཆོས་སྐྱོང་རྣམས་ལ་སྐུ་ཁྲུས་གསོལ།།
དེ་ནས། དེ་དག་སྐུ་ལ་མཚུངས་པ་མེད་པའི་གོས། །གཙང་ལ་དྲི་རབ་བགོས་
པས་སྐུ་ཕྱིའོ། །ཨོཾ་ཧཱུཾ ཀྲྀཧཱུྃཨཱཿཀཱ་ཡ་བི་ཤཱ་དྷ་ན་ཡེ་སྭཱཧཱ། །སྲབ་འཇམ་ཡང་བ་



སྐབས་དྲུག་པ། 117
ལྷ་ཡི་གོས། །མི་ཕྱེད་རྡོ་རྗེའི་སྐུ་བརྙེས་ལ། །མི་ཕྱེད་དད་པས་བདག་འབུལ་ན།
།བདག་ཀྱང་རྡོ་རྗེའི་སྐུ་ཐོབ་ཤོག །རྒྱལ་བ་མཚན་དཔེའི་རང་བཞིན་རྒྱན་ལྡན་ཕྱིར།
།རྒྱན་གཞན་དག་གིས་བརྒྱན་པར་མི་འཚལ་ཡང་། །རིན་ཆེན་རྒྱན་མཆོག་ཕུལ་
བས་འགྲོ་བ་ཀུན། །མཚན་དཔེས་བརྒྱན་པའི་སྐུ་ལུས་ཐོབ་པར་ཤོག །བརྩེ་བའི་ཁོར་
ཡུག་སྙན་པའི་བ་དན་ཅན། །ཏིང་འཛིན་བླ་བྲེ་སྤོབས་པའི་འོད་གསལ་བ། །མཆོག་
རྐྱེན་འོས་པའི་ཉེར་མཁོ་འདི་དག་འབུལ། །སྐྱེ་བོས་རྣམ་དག་ཡེ་ཤེས་ཐོབ་པར་ཤོག
།རིན་ཆེན་མཛེས་པའི་བཀྲ་ཤིས་བུམ་པ་འདི། །སྣ་ཚོགས་བཅུད་ཀྱིས་བཀང་སྟེ་ཕུལ་
བ་ཡིས། །ལས་དང་ཉོན་མོངས་དྲི་མ་ཀུན་བྱང་ནས། །བྱང་ཆུབ་སེམས་ཀྱི་རླན་
གྱིས་བརླན་པར་ཤོག །ས་གཞི་སྤོས་ཀྱིས་བྱུགས་ཤིང་མེ་ཏོག་བཀྲམ། །རི་རབ་
གླིང་བཞི་ཉི་ཟླས་བརྒྱན་པ་འདི། །སངས་རྒྱས་ཞིང་དུ་དམིགས་ཏེ་དབུལ་བ་ཡིས།
།འགྲོ་ཀུན་རྣམ་དག་ཞིང་ལ་སྤྱོད་པར་ཤོག །ཅེས་ཁྲུས་གསོལ་བྱ།།
དེ་ནས། དགེ་བ་འདི་ཡིས་མྱུར་དུ་བདག །ཅེས་སོགས། བདག་གི་དགེ་བའི་
ལས་རྣམས་འདི་དག་གིས། །ཞེས་སོགས། སྐྱེ་ཞིང་སྐྱེ་བ་དག་ནི་ཐམས་ཅད་དུ།
།རིགས་བཟང་བློ་གསལ་ང་རྒྱལ་མེད་པ་དང་། །སྙིང་རྗེ་ཆེ་ཞིང་བླ་མ་ལ་གུས་པས།
།དཔལ་ལྡན་བླ་མའི་དམ་ཚིག་ལ་གནས་ཤོག །བྱང་ཆུབ་སེམས་མཆོག་རིན་པོ་ཆེ།
།མ་སྐྱེས་པ་རྣམས་སྐྱེས་གྱུར་ཅིག །སྐྱེས་པ་ཉམས་པ་མེད་པ་ཡང་། །གོང་ནས་གོང་
དུ་འཕེལ་བར་ཤོག །སྐྱེ་བ་ཀུན་ཏུ་ཡང་དག་བླ་མ་དང་། །འབྲལ་མེད་ཆོས་ཀྱི་དཔལ་
ལ་ལོངས་སྤྱོད་ཅིང་། །ས་དང་ལམ་གྱི་ཡོན་ཏན་རབ་རྫོགས་ནས། །རྡོ་རྗེ་འཆང་གི་
གོ་འཕང་མྱུར་ཐོབ་ཤོག །ཅེས་སོགས་བསྔོ་བ་དང་སྨོན་ལམ་རྣམ་པར་དག་པའི་རྒྱས་
བཏབ། ཡི་གེ་བརྒྱ་པ་ལན་གསུམ་བཟླས་ནས། འཕགས་པ་ཐུགས་རྗེ་ཆེན་པོ་དང་
ལྡན་པ་བདག་ལ་དགོངས་སུ་གསོལ། བདག་ཅག་ལས་དང་པོ་པར་གྱུར་པས་བྱིང་བ་



118 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
དང་རྒོད་པའི་དབང་གིས་ཏིང་ངེ་འཛིན་མི་གསལ་བ་དང་། སྔགས་མ་དག་པ་དང་།
ཆོ་ག་ལྷག་ཆད་དུ་གྱུར་པ་དང་། གཙང་སྦྲ་ཆུང་བ་ལ་སོགས་པ་ཐམས་ཅད་འཕགས་
པ་ཐུགས་རྗེ་ཆེན་པོ་དང་ལྡན་པ་ཁྱེད་རྣམས་ལ་བཟོད་པར་གསོལ་གྱི། བདག་ཅག་ལ་
སྒྲིབ་པར་མི་འགྱུར་བར་མཛད་དུ་གསོལ། ཞེས་ལན་གསུམ་བརྗོད་ནས་བཟོད་པར་
གསོལ། ཨོཾ་མ་ཎི་པདྨེ་ཧཱུྃ། ཞེས་བརྗོད་པས། འཕགས་པ་ཐུགས་རྗེ་ཆེན་པོ་མདུན་
གྱི་ནམ་མཁར་བྱོན་ནས་སྐུའི་ཆ་ཐམས་ཅད་ལས་བ་
བདུད་རྩི་དཀར་པོའི་རྒྱུན་བབས་ཏེ།
རང་གི་ལུས་ཀྱི་ཕྱི་ནང་བར་གསུམ་ཐམས་ཅད་བཀྲུས་པས། སྒོ་གསུམ་གྱི་ནད་གདོན་
སྡིག་སྒྲིབ་བག་ཆགས་དང་བཅས་པ་ཐམས་ཅད་ལྷག་མ་མེད་པར་དག་པར་གྱུར་
པའི་མོས་པ་བྱས་ལ་བུམ་ཆུ་ནས་ཅུང་ཟད་འཐུང་ཞིང་ཁྲུས་བྱ། སྨྱུང་གནས་དངོས་
གཞིའི་ཉིན་ཁྲུས་ཆུ་མི་འཐུང་ཡང་གོང་གི་དམིགས་པ་དེ་བཞིན་བསྐྱངས་ལ་ཁྲུས་བྱ།
དེ་ནས་བཟང་པོ་སྤྱོད་པ་སོགས་སྨོན་ལམ་གང་འགྲུབ་བཏོན་ཏེ། རང་གཞན་ལ་གནས་
སྐབས་དང་མཐར་ཐུག་ཏུ་ཕན་བདེ་འབྱུང་བའི་བསྔོ་བ་སྨོན་ལམ་རྒྱས་པར་བྱའོ།།
དེ་ནས་ཐུན་བསྡུ་བ་ན་ཐུན་མཚམས་སུ་ལྡང་ལུགས་གོང་དུ་བཤད་ཟིན་པ་ལྟར་
བྱས་ལ་ཐུགས་རྗེ་ཆེན་པོ་ཞལ་གཅིག་ཕྱག་གཉིས་པའི་ང་རྒྱལ་ལ་གནས་ནས་ཐུན་
མཚམས་ཀྱི་བྱ་བ་ལ་འཇུག་གོ། ཐུན་གྱི་གྲངས་ཇི་ཙམ་བྱ་བ་ནི། བསམ་གཏན་ཕྱི་
མ་ལས། དུས་གསུམ་དུ་ནི་ཕྲ་མོ་འདི། །གསང་སྔགས་བསྒྲུབ་ལ་བརྟེན་པ་ཡིས།
།ཚང་པ་རྟག་ཏུ་རིག་བྱ་བ། །ཡན་ལག་བཅུ་ཡི་ཆོ་གའི་ལས། །ཞེས་དང་། ལེགས་གྲུབ་
ཀྱི་རྒྱུད་ལས་ཀྱང་། གསང་སྔགས་ཡི་གེ་དག་པ་ལ། །མཉམ་པར་བཞག་སྟེ་རྩེ་གཅིག་ཏུ།
།བཟླས་བརྗོད་དུས་གསུམ་དག་ཏུ་བྱ། །མཁས་པས་དུས་གསུམ་ཁོ་ནར་ཡང་། །ཁྲུས་
བྱས་ནས་ནི་བཟླས་བརྗོད་བྱ། །མཆོད་པ་ལ་སོགས་ཆོ་ག་ཀུན། །དུས་གསུམ་དག་ཏུ་
བྱ་བར་བཤད། །དུས་གསུམ་དག་ཏུ་བསྔགས་པ་ཡིས། །གོས་ནི་རྣམ་པ་གསུམ་པོ་དག་



སྐབས་དྲུག་པ། 119
།བཀྲུ་བའམ་བདུག་པར་
བྱ་བའམ། །ཡང་ན་བསང་
ང་གཏོར་དག་ཀྱང་བྱ། །ཞེས་དང་།
དོན་ཡོད་ཞགས་པའི་རྒྱུད་ལས་ཀྱང་། རིག་སྔགས་འཆང་བ་གཙང་གྱུར་པས། །གཙང་
མའི་གོས་ནིབགོ་བར་བགྱི། །ལེགས་བཀྲུས་རྣམ་པར་དག་པ་དང་། །གསོ་སྦྱོང་དག་
ནི་བླང་བ་དང་། །དཀར་གསུམ་ཟས་ནི་འཚལ་ནས་སུ། །དུས་གསུམ་བཟླས་བརྗོད་
བགྱིས་ནས་ནི། །དོན་ཡོད་ཞགས་པའི་སྙིང་པོ་དག །དུས་གསུམ་དུ་ཡང་བརྒྱ་རྩ་བརྒྱད།
།ཅེས་དང་། གཞན་ཡང་རྒྱུད་དེར་བཟླས་བརྗོད་དུས་གསུམ་དུ་བྱ་བར་མང་དུ་གསུང་།
སློབ་དཔོན་སངས་རྒྱས་གསང་བས་བསམ་གཏན་ཕྱི་མའི་འགྲེལ་པར་ཡང་བཟླས་བརྗོད་
དུས་གསུམ་དུ་བྱ་བར་བཤད། སློབ་དཔོན་བྱང་ཆུབ་མཆོག་གི་ལེགས་གྲུབ་ཀྱི་ཐབས་
ཉེ་བར་བསྡུས་པ་ལས་ཀྱང་། དེ་ལ་ཉིན་གཅིག་བཞིན་དུ་དུས་གསུམ་དུ་འདི་ལྟར་བྱ་
སྟེ། ཞེས་བཟླས་བརྗོད་དུས་གསུམ་དུ་བྱ་བར་ཤིན་ཏུ་གསལ་བར་གསུངས་ཤིང་།
རྒྱུད་འགྲེལ་པ་དང་བཅས་པའི་དོན་ལྟར་རྗེ་ཡབ་སྲས་ཀྱང་དེ་བཞིན་དུ་བཞེད་དེ།
རྡོ་རྗེ་འཆང་ཆེན་པོའི་ལམ་གྱི་རིམ་པའི་དོན་ལྟར་བྱ་རྒྱུད་རིགས་གསུམ་གྱི་ཆོ་ག་ལས་
ཚུལ་དེ་ལྟ་བུས་སྔ་དྲོ་དང་གུང་དང་ཕྱི་དྲོའི་དུས་གསུམ་དུ་ཁྲུས་བྱས་ནས་བཟླས་བརྗོད་
ཀྱི་ཆོ་ག་སྔར་བཤད་པ་ལྟར་བྱའོ།།
ཐུན་མཚམས་སུ་ཇི་ལྟར་བྱ་བ་ནི། ལྷའི་ང་རྒྱལ་བརྟན་པར་བྱས་ལ་ཤེར་ཕྱིན་ལ་
སོགས་པའི་གླེགས་བམ་ཀློག་པ་དང་། རྗེས་སུ་དྲན་པ་དྲུག་སྒོམ་པ་དང་། མཎྜལ་དང་།
མཆོད་རྟེན་གདབ་པ་སོགས་བྱའོ། །ཉིན་གཅིག་བཞིན་དུའང་མཆོད་པའི་སྣོད་རྣམས་
བཀྲུ་བ་དང་། མེ་ཏོག་ཕུལ་བ་རྣམས་དུས་གསུམ་དུ་འཕྱག་པ་དང་། བླ་གོས་ལ་སོགས་
པའི་གོས་རྣམས་དུས་གསུམ་དུ་སྔར་གྱི་གོས་བགོ་བའི་སྔགས་ཀྱིས་བསྔག་ཅིང་བཀྲུ་
བའམ་བདུག་པའམ་བསང་གཏོར་བྱས་ལ། བཟླས་བརྗོད་དང་སྦྱིན་སྲེག་དང་མཆོད་
པ་ལ་སོགས་པ་ལ་ཉལ་བ་དང་འཕྲེས་པ་མ་གཏོགས་པར་རྟག་ཏུ་བླ་གོས་བགོ་ལ་ཉལ་བ་



120 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
དང་ཁྲུས་བྱེད་པ་མ་གཏོགས་པར་མཐང་གོས་མི་སྤང་ཞིང་རྡུལ་གྱིས་མ་གོས་པར་བྱའོ།
།ཞེས་གསལ་བར་གསུངས་སོ། །ཡང་ཉིན་མོ་ཐུན་གསུམ་དང་། མཚན་མོ་ཐུན་
གསུམ་དུ་བྱས་ནས་ཐུན་དྲུག་ཏུ་བྱ་བའི་ཚུལ་ཡང་ རྒྱུད་ལས་གསུངས་ཏེ། དོན་ཡོད་
ཞགས་པ་ལས། རིག་སྔགས་འཆང་གཙང་མར་གྱུར་པས་ལེགས་པར་ཁྲུས་བགྱིས་ཏེ།
གོས་གཙང་མ་བགོས་ནས་ཟས་དཀར་གསུམ་འཚལ་བས། གཙང་མ་དེ་ཁོ་ན་ཉིད་
ལ་གུས་ནས་ས་
སངས་རྒྱས་རྗེས་སུ་དྲན་པ་བསྒོམ་པར་བགྱིའོ། །བྱམས་པའི་སེམས་ལ་
མཉམ་པར་བཞག་ནས་སྙིང་རྗེའི་བསམ་པ་དག་པའི་ཡིད་ཀྱིས་ཚེས་བཅུ་གསུམ་ནས་
བརྩམས་ནས་ཟླ་བའམ་ཞག་ཉི་ཤུའི་བར་དུ་གསལ་བ་ཤིན་ཏུ་བཀྲ་ཤིས་པ་དུས་གསུམ་
དུ་འབྱོར་པའི་རྣམ་པ་རྣམས་ཀྱིས་མཆོད་པ་བགྱིས་ལ། རྟག་ཏུ་བརྒྱ་རྩ་བརྒྱད་པ་ཡིས།
།དུས་གསུམ་རྒྱུན་དུ་བཟླས་བརྗོད་བགྱི། །ཉིན་བར་དུས་སུ་ལན་གསུམ་སྟེ། །མཚན་
མོའི་དུས་སུ་ལན་གསུམ་བགྱི། །ཞེས་དང་། ལེགས་གྲུབ་ལས་ཀྱང་། སྔ་དྲོ་མེལ་ཚེ་
ཐུན་གཅིག་དང་། །ཕྱི་དྲོ་མེལ་ཚེ་ཐུན་གཅིག་བཟླས། །ཉི་མའི་གུང་ལ་ཐུན་ཕྱེད་དམ།
།ཡང་ན་ཐུན་གྱི་སུམ་ཆ་བཟླས། །ཡང་ན་ཐུན་
ད་གྱི་བཞི་ཆའམ། །ཡང་ན་མཁས་པས་
ཅུང་ཟད་བཟླས། །མཚན་མོ་སྲོད་དང་ཐོ་རངས་ལ། །མེལ་ཚེ་ཐུན་ནི་ཕྱེད་ཕྱེད་དུ།
།གང་ཞིག་མཁས་པས་བཟླས་བྱས་པ། །དེ་ནི་ལྷག་པར་མཆོད་པར་འགྱུར། །ཞེས་
གསུངས་སོ།།
ཁམས་ཀྱིས་མ་ལྕོགས་ན་ཇི་ལྟར་བྱ་བ་ཡང་། དོན་ཡོད་ཞགས་པའི་རྒྱུད་ལས།
ལག་ན་རྡོ་རྗེ་རིགས་ཀྱི་བུའམ། རིགས་ཀྱི་བུ་མོའམ། དགེ་སློང་ཕའམ། དགེ་སློང་
མའམ། གཞན་ཡང་དགེ་སྦྱོང་མགོ་བྲེགས་པ། རིགས་ཀྱིས་འཚོ་བ་བྲམ་ཟེའམ། རྒྱལ་
རིགས་སམ། སྐྱེས་པའམ། བུད་མེད་དམ། ཁྱེའུ་འམ། བུ་མོའམ། རྗེའུ་རིགས་སམ།
དམངས་རིགས་གང་ལ་ལ་སྐད་ཅིག ཐང་ཅིག་ཡུད་ཙམ་མམ། དུས་ཚིགས་གཅིག་



སྐབས་དྲུག་པ། 121
གམ། དུས་ཚིགས་གཉིས་སམ། དུས་ཚིགས་གསུམ་ཡོངས་སུ་རྫོགས་པར་གཞན་མི་
སྨྲ་བར། དོན་ཡོད་པའི་ཞགས་པ་པདྨ་གཙུག་ཏོར་གྱི་སྙིང་པོ་ཁྲོ་བོའི་རིག་སྔགས་ཀྱི་
གསང་སྔགས་རིམ་པར་ཕྱེ་བ། གཟུངས་སྔགས་ཆེན་པོ་བཅུ་པོ་འདི་ལན་ཅིག་དྲན་ནམ།
ཀློག་གམ། མིང་གཟུང་བ་ཡང་དྲན་ནམ། ལག་ན་རྡོ་རྗེ་དུས་ཚིགས་གཅིག་ཏུ་དྲན་པ་
ཙམ་གྱིས་ཀྱང་། དེའི་མཚམས་མེད་པར་བྱེད་པ་མནར་མེད་པར་གཞོལ་བ། བསྐལ་
པར་གནས་པ་ཡང་དེའི་ཐམས་ཅད་རྣམ་པར་དག་པར་འགྱུར་ལ། སྡིག་པ་དང་སྒྲིབ་པ་
བསགས་པ་རྣམས་དག་པར་འགྱུར། ལུས་ཡོངས་སུ་དག་ཅིང་དྲི་མ་མེད་པར་འགྱུར།
སྒྲིབ་པ་དང་སྡིག་པ་དང་བྲལ་བར་འགྱུར། ཚེ་བརྗེས་ཤི་འཕོས་ནས་འཇིག་རྟེན་གྱི་
ཁམས་བདེ་བ་ཅན་དུ་པདྨ་ལས་རྫུས་ཏེ་སྐྱེ་བར་འགྱུར་རོ། །ཞེས་དང་། དཔུང་བཟང་
གི་ཚིག་འགྲེལ་སོགས་རྒྱུད་འགྲེལ་མང་པོར་ཡང་དེ་བཞིན་འབྱུང་ངོ་།།
དེ་ལྟར་སྤྱིར་བཟླས་བརྗོད་ཐུན་ཇི་ཙམ་བྱ་བ་བཤད་ནས་ལྷག་པར་སྨྱུང་གནས་ཀྱི་
སྐབས་སུ་ནི་སྦྱོར་བ་དང་། དངོས་གཞི་གཉིས་ལ་ཆོ་ག་ཐུན་གསུམ་རེ་བྱ་དགོས་པས།
ཐུན་དང་པོའི་མགོར་ཁྲུས་དང་གསོ་སྦྱོང་ལེན་ལུགས་གོང་དུ་བཤད་པ་ལྟར་བྱ་ཞིང་།
ཐུན་ཕྱི་མ་གཉིས་ལ་གསོ་སྦྱོང་ལེན་པའི་སྐོར་མི་དགོས་ཤིང་། པདྨའི་རིགས་ཀྱི་སྔགས་
རྒྱ་འཆའ་བ་སྔོན་དུ་བཏང་ནས་སྐྱབས་འགྲོ་སེམས་བསྐྱེད་བྱས་ཏེ། ཚོགས་ཞིང་མཆོད་
པ་ལ་འཇུག བུམ་སྒྲུབ་ཀྱང་ཐུན་ཕྱི་མ་གཉིས་ལ་མི་དགོས་སོ། །གཞན་མ་མཇུག་གི་
ཁྲུས་དང་སྨོན་ལམ་གྱི་བར་ཐམས་ཅད་ཐུན་ཕྱི་མ་གཉིས་ལའང་ཚང་བར་བྱ་དགོས་
ཤིང་། ཐུན་གསུམ་པའི་གཤམ་དུ། རབ་འབྱམས་ལྷ་ཡི་ལམ་ཀུན་ཡོངས་གང་བའི།
།འཕགས་མཆོག་ཐུགས་རྗེ་ཆེན་པོའི་ལྷ་ཡི་ཚོགས། །མེ་ཏོག་ཆར་འབེབས་བཀྲ་ཤིས་
གདངས་སྙན་སྒྲོག །མཐའ་དག་བགེགས་དཔུང་འཇོམས་པའི་འཕྲིན་ལས་ཀྱིས།
།ཁྱེད་ལ་འདོད་དགུའི་མཆོག་སྩོལ་མཛད་པ་འདི། །ཤེས་པར་གྱིས་ལ་རབ་དགའ་



122 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
སྐྱེད་ཅིག་དང་། །ཤིས་བརྗོད་འཕྲེང་བ་བདག་གིས་བསྒྲག་པར་བྱ། །དུས་གསུམ་
བདེ་གཤེགས་ཀུན་གྱི་ཐུགས་རྗེ་ལ། །སྤྱན་རས་གཟིགས་དབང་ཞེས་བྱར་མཚན་
གསོལ་ནས། །ཡིད་བཞིན་ནོར་ལྟར་འདོད་དགུའི་ཆར་འབེབས་པའི། །བསླུ་མེད་
སྐྱབས་ཀྱི་དམ་པ་ལ་ཕྱག་འཚལ། །འཕགས་པས་རྗེས་བཟུང་དགེ་སློང་དཔལ་མོ་དང་།
།ཟླ་བ་གཞོན་ནུ་ཡེ་ཤེས་བཟང་པོ་དང་། །པེ་ཉ་བ་དང་ཟླ་བ་རྒྱལ་མཚན་སོགས།
།དངོས་དང་བརྒྱུད་པའི་བླ་མ་མཆོག་རྣམས་ལ། །དགེ་མཚན་ཇི་སྙེད་མཆིས་པའི་
བཀྲ་ཤིས་དེས། །ཁྱོད་ཀྱི་མི་ཤིས་མཚན་མ་ཀུན་ཟད་ཅིང་། །བདེ་ལེགས་ཡར་
ངོའི་ཟླ་ལྟར་འཕེལ་གྱུར་ནས། །ཕུན་ཚོགས་དཔལ་ལ་རོལ་པའི་བཀྲ་ཤིས་ཤོག
།བདེ་གཤེགས་སྣང་བ་མཐའ་ཡས་པད་དཀར་འཛིན། །རྣམ་པར་སྣང་མཛད་རིན་
ཆེན་འབྱུང་པའི་གནས། །མི་བསྐྱོད་མགོན་པོ་དོན་ཡོད་གྲུབ་པ་སོགས། །ཐུགས་རྗེ་
ཆེན་པོའི་དཀྱིལ་འཁོར་ལྷ་ཚོགས་ལ། །དགེ་མཚན་ཇི་སྙེད་མཆིས་པའི་བཀྲ་ཤིས་དེས།
ཁྱོད་ཀྱི་མི་ཤིས་མཚན་མ་ཀུན་ཟད་ཅིང་། །བདེ་ལེགས་ཡར་ངོའི་ཟླ་ལྟར་འཕེལ་གྱུར་
ནས། །ཕུན་ཚོགས་དཔལ་ལ་རོལ་པའི་བཀྲ་ཤིས་ཤོག །ཐུབ་པའི་ལེགས་བཤད་ཀུན་
གྱི་རབ་དང་ཕུལ། །དཔལ་ལྡན་བྱ་རྒྱུད་པདྨའི་རིགས་ཀྱི་གཙོ། །ཐུགས་རྗེའི་སྤྱན་སྟོང་
མངའ་བའི་རྒྱུད་རྒྱལ་ལ། །དགེ་མཚན་༤། །ཁྱོད་ཀྱི་མི་ཤིས་། །བདེ་ལེགས་“།
།ཕུན་ཚོགས་ ། །ཞིང་རྣམས་ཀུན་ན་ཟབ་མོའི་ལམ་མཆོག་འདིར། །ཐོས་བསམ་སྒོམ་
པས་འཇུག་པ་ཐམས་ཅད་དང་། །དང་བའི་སེམས་ཀྱིས་ཕྱག་ན་པདྨོ་ཡིས། །གཟུངས་
སྔགས་མཚན་ཙམ་འཛིན་པ་ཐམས་ཅད་ལ། །དགེ་མཚན་x། །ཁྱོད་ཀྱི་མི་ཤིས་x།
།བདེ་ལེགས་x། །ཕུན་ཚོགས་x། །རིན་ཆེན་བརྒྱ་ལས་གྲུབ་པའི་གཞལ་ཡས་ཁང་།
།འཇའ་ཚོན་ལྟར་བཀྲ་འཆི་མེད་ལམ་ལྟར་ཡངས། །སྣ་ཚོགས་རྒྱན་གྱིས་མཛེས་པའི་ཕོ་
བྲང་ལ། །དགེ་མཚན་ཇི་སྙེད་མཆིས་པའི་བཀྲ་ཤིས་དེས། །ཁྱོད་ཀྱི་མི་ཤིས་མཚན་མ་



སྐབས་དྲུག་པ།
123
ཀུན་ཟད་ཅིང་། །བདེ་ལེགས་ཡར་ངོའི་ཟླ་ལྟར་འཕེལ་གྱུར་ནས། །ཕུན་ཚོགས་དཔལ་
ལ་རོལ་པའི་བཀྲ་ཤིས་ཤོག །ཅེས་བཀྲ་ཤིས་བྱའོ།།
དངོས་གཞིའི་སང་ཉིན་གསོ་སྦྱོང་དང་བུམ་སྒྲུབ་མ་གཏོགས་པའི་ཆོ་ག་ཚང་མ་
ཚར་གཅིག་འདོན་ཞིང་། གཟུངས་དང་པོ་མཆོད་བསྟོད་མང་ཉུང་སྐབས་དང་བསྟུན་
པས་ཆོག་པར་གསུང་། མཇུག་གི་ཁྲུས་བཟོད་གསོལ་སྨོན་ལམ་སོགས་གྲུབ་ནས་མདུན་
བསྐྱེད་སྒྲུབ་གཞི་རས་བྲིས་ཀྱི་དཀྱིལ་འཁོར་ཡིན་ན། འདིར་ནི་གཟུགས་དང་ལྷན་
ཅིག་ཏུ། །འགྲོ་བའི་དོན་དུ་བཞུགས་ནས་ཀྱང་། །ནད་མེད་ཚེ་དང་དབང་ཕྱུག་དང་།
།མཆོག་རྣམས་ལེགས་པར་སྩལ་དུ་གསོལ། །ཨོཾ་སུ་པྲ་ཏིཥྛ་བཛྲ་ཡེ་སྭཱ་ཧཱ། ཞེས་མེ་ཏོག་
འཐོར་ཞིང་བརྟན་བཞུགས་བྱ།
སྒྲུབ་གཞི་རྡུལ་ཚོན་གྱི་དཀྱིལ་འཁོར་ཡིན་ན་ཡེ་ཤེས་པ་
གཤེགས་གསོལ་དང་། དམ་ཚིག་པ་འོད་དུ་ཞུ་ནས་རང་ལ་ཐིམ་པའི་མོས་པ་བྱ་ཞིང་།
རྡུལ་ཚོན་བསྡུ་བའི་ཆོ་ག་དཀྱིལ་འཁོར་གྱི་ཆོ་ག་གཞན་ནས་འབྱུང་བ་ལྟར་བའོ།།
དིང་སང་སྨྱུང་གནས་ཀྱི་ཆོ་ག་རྡུལ་ཚོན་གྱི་དཀྱིལ་འཁོར་ལ་བརྟེན་པ་ཆེར་
མ་སྣང་བས་དེའི་ཚུལ་ཞིག་ཏུ་མ་བཤད་ལ། སྒྲུབ་གཞི་མཎྜལ་གྱི་ཚོམ་བུ་ཙམ་
ལ་བརྟེན་པ་ཡིན་ན། བཟོད་གསོལ་དང་། ཁྲུས་སྨོན་ལམ་སོགས་བྱས་རྗེས་སུ།
ཨོ་ཁྱེད་ཀྱིས་སེམས་ཅན་དོན་ཀུན་མཛད། །རྗེས་སུ་མཐུན་པའི་དངོས་གྲུབ་སྩོལ།
།སངས་རྒྱས་ཡུལ་དུ་གཤེགས་ནས་ཀྱང་། །སླར་ཡང་འབྱོན་པར་མཛད་དུ་གསོལ།
།ཨོཾབཛྲ་མུ། ཡེ་ཤེས་པ་རང་བཞིན་གྱི་གནས་སུ་གཤེགས། དམ་ཚིག་པ་རྟེན་གཞལ་
ཡས་ཁང་དང་བཅས་པ་འོད་དུ་ཞུ་ནས་རང་ལ་ཐིམ་པར་གྱུར་པའི་མོས་པ་བྱེད།
རང་ཐུགས་རྗེ་ཆེན་པོ་ཞལ་གཅིག་ཕྱག་གཉིས་པར་
ས་པར་གྱུར་པའི་གནས་གསུམ་དུ་ཡི་
གེ་གསུམ་གྱིས་བརྒྱན་པར་བསམས་ནས་དེ་ནས་ཤིས་བརྗོད་བྱའོ།།



124 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
༡༠
ཐུན་མཚམས་སུ་ཇི་ལྟར་བྱ་བའི་ཚུལ།
༈ གཉིས་པ་ཐུན་མཚམས་སུ་ཇི་ལྟར་བྱ་བའི་ཚུལ་ནི། དེ་ལྟར་ཐུན་དངོས་གཞི་
ལ་ལྷའི་སྒོམ་བཟླས་དང་ཕྱག་མཆོད་སོགས་ལ་འབད་ནས། ཐུན་བཏང་སྟེ་ཐུན་
མཚམས་ཀྱི་སྐབས་སུ་ཡང་། རིག་པ་རྒྱ་ཡན་དུ་མི་བཏང་བར་སྒོ་གསུམ་ལ་དྲན་པ་
བསྟེན་ནས་དམ་ཚིག་དང་སྡོམ་པའི་བཅས་མཚམས་ལས་མི་འདའ་བ་གཞིར་བཟུང་།
ཤེར་ཕྱིན་གྱི་གླེགས་བམ་བཀླག་པ་དང་། མཎྜལ་བྱ་བ་དང་། ཚ་ཚ་གདབ་པ་དང་།
གཏོར་མའི་རིམ་པ་ལ་འཇུག་པ་དང་། ཕྱག་དང་སྐོར་བ་བྱེད་པ་སོགས་དགེ་བའི་
ལས་ལ་སྒོ་གསུམ་ཀུན་ནས་འབད་པར་བྱ་ཞིང་། གཙོ་བོར་ནི་ཐུགས་རྗེ་ཆེན་པོའི་
ལྷའི་རྣལ་འབྱོར་ཡང་དང་ཡང་དུ་གསལ་བཏབ་སྟེ། སྣང་བ་ཐམས་ཅད་ཐུགས་
རྗེ་ཆེན་པོའི་སྐུའི་རྣམ་རོལ་དང་། སྒྲ་གྲགས་ཚད་ཐུགས་རྗེ་ཆེན་པོའི་གསུང་ཡི་
གེ་དྲུག་པ་སོགས་སྔགས་སུ་མོས་པ་དང་། ཡིད་ལ་གང་ཤར་ཐམས་ཅད་བདེན་
སྟོང་སྒྱུ་མ་ལྟ་བུའི་རྩིས་ཟིན་པར་བྱས་ནས་ལྷའི་ཐུགས་ཀྱི་ཁྱེར་སོ་བསྒོམ་པ་དང་།
བཟའ་བཏུང་ལ་ལོངས་སྤྱོད་པའི་ཚེ་ཟག་མེད་ཀྱི་བདུད་རྩིར་བྱིན་གྱིས་བརླབས་ནས་
ཐུགས་རྗེ་ཆེན་པོ་ལ་མཆོད་པའི་མོས་པ་དང་། གོས་ལ་ལོངས་སྤྱོད་པའི་ཚེ་ལྷ་རྫས་
ཀྱི་ན་བཟར་བྱིན་གྱིས་བརླབས་ནས་ལྷ་ལ་འབུལ་བའི་མོས་པ་དང་། གནས་ཐམས་
ཅད་ལྷའི་གཞལ་ཡས་ཁང་དུ་བསྒོམ་པ་དང་། བཅུད་ཐམས་ཅད་ལྷ་དང་ལྷ་མོའི་
མོས་པ
པ་བྱ་བ་ལ་བསླབ་བོ།།
གཞན་ཡང་ལེགས་གྲུབ་ཀྱི་རྒྱུད་ལས། ལྷ་ལ་དགོས་པའི་སྣོད་རྣམས་ཀྱང་། །ཉིན་
གཅིག་བཞིན་དུ་བཀྲུ་བར་བྱ། །མེ་ཏོག་རྙེད་པ་དུས་གསུམ་དུ། །རྟག་པར་ཡང་ནི་ཕྱག་
རང་བཞིན་དུ་མོ་



སྐབས་དྲུག་པ། 125
བླ་
པར་བྱ། །ཤེས་རབ་ཕ་རོལ་ཕྱིན་སོགས་ཀྱི། །གླེགས་བམ་མཇུག་ཏུ་བཀླག་པར་བྱ།
།མཆོད་པ་དག་དང་དཀྱིལ་འཁོར་ཡང་། །དུས་གསུམ་དག་ཏུ་དེ་བཞིན་བྱ། །རྗེས་སུ་
དྲན་པ་དྲུག་རྣམས་ཀྱང་། །སྣ་ཚོགས་ཚུལ་གྱིས་བསྒོམ་པར་བྱ། །ཞེས་དང་། དུས་
གསུམ་དུ་ནི་སྔགས་པ་ཡིས། །གོས་ནི་རྣམ་པ་གསུམ་པོ་དག །བཀྲུའམ་ཡང་ན་བདུག་
པ་དང་། །ཡང་ན་བསང་གཏོར་དག་ཀྱང་བྱ། །ཉལ་དང་ཁྲུས་བྱེད་མ་གཏོགས་པར།
།སྔགས་པས་མཐང་གོས་མི་སྤང་ཞིང་། །ཞེས་གསུངས་པ་ལྟར། ཉིན་རེ་བཞིན་མཆོད་
པའི་སྣོད་རྣམས་བཀྲུ་བ་དང་། མེ་ཏོག་རྙིང་པ་རྣམས་དུས་གསུམ་དུ་ཕྱག་པ་དང་།
བླ་གོས་ལ་སོགས་པའི་གོས་རྣམས་དུས་གསུམ་དུ་སྔར་གྱི་གོས་བགོ་བའི་སྔགས་ཀྱིས་
བསྔག་ཅིང་བཀྲུ་བའམ་བདུག་པའམ་གསང་གཏོར་བྱས་ལ། བཟླས་བརྗོད་དང་སྦྱིན་
སྲེག་དང་མཆོད་པ་ལ་སོགས་པ་ལ་ཉལ་བ་དང་འཕྲེས་པ་མ་གཏོགས་པར་རྟག་ཏུ་བླ་
གོས་བགོ་ལ། ཉལ་བ་དང་ཁྲུས་བྱེད་པ་མ་གཏོགས་པར་མཐང་གོས་མི་སྤང་བ་དང་
གོས་རྣམས་རྡུལ་གྱིས་མ་གོས་པར་བྱ་ཞིང་རྗེས་དྲན་དྲུག་སྒོམ་པ་ལ་འབད་པར་བྱ།
རྗེས་དྲན་དྲུག་ནི་བཤེས་སྤྲིངས་ལས། རྒྱལ་བས་སངས་རྒྱས་ཆོས་དང་དགེ་འདུན་དང་།
།གཏོང་དང་ཚུལ་ཁྲིམས་ལྷ་རྗེས་དྲན་པ་དྲུག །རབ་ཏུ་བཀའ་སྩལ་དེ་དག་སོ་སོ་ཡི།
།ཡོན་ཏན་ཚོགས་ཀྱིས་རྗེས་སུ་དྲན་པར་བགྱི། །ཞེས་གསུངས་པ་ལྟར་རོ།།
འཛག་གེགས་བསྲུང་བ་ཡང་ཤིན་ཏུ་གལ་ཆེ་བས། དེ་ནི་ལེགས་གྲུབ་ལས། བུ་
མོས་བཀལ་བའི་སྐུད་པ་ནི། །ལེ་བརྒན་རྩིའམ་གུར་གུམ་དུ། །བཙོས་པ་བཟླས་བརྗོད་
སྟོང་བྱས་ཏེ། །དེར་ནི་མདུད་པ་བདུན་བོར་ནས། །སྲོད་ལ་རིག་སྔགས་འདི་ཡིས་ནི།
།རང་གི་སྐེད་པར་བཅིང་བར་བྱ། །འདིས་ནི་ཟློས་པ་པོ་དག་གི །ཁུ་བ་རྟག་ཏུ་དགག་
པར་འགྱུར། །ཞེས་གསུངས་པ་ལྟར། བུ་མོས་བཀལ་བའི་སྐུད་པ་དམར་པོ་ལེ་བརྒན་
རྩིའམ། གུར་གུམ་གྱིས་བཙོས་པ་ལ་མདུད་པ་བདུན་བོར་ཏེ། ཨོཾ་ཨཱ་ཧ་ར་ཨཱ་ཧ་ར།



126 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
པ་ལ་
ང་བར་
བནྡྷ་ནི ཤུ་ཀྲ་དྷ་ར་ནི་སིདྡྷརྗེ་སྭཱཧཱ། །ཞེས་སྟོང་བཟླས་ལ་སྲོད་ཀྱི་དུས་སུ་རྐེད་པ་
བཅིངས་ནས་འཛག་པ་བསྲུང་བར་བྱའོ།།
གཞན་ཡང་ཟས་ཀྱི་ཚོད་རིག་པ་དང༌། ནམ་གྱི་ཆ་སྟོད་སྨད་ལ་མི་ཉལ་བར་
རྣལ་འབྱོར་ལ་བརྩོན་ཞིང་། ཉལ་བའི་ཚེ་ཇི་ལྟར་བྱ་བ་དང་། གཉིད་ཀྱི་རྣལ་འབྱོར་
ལ་བརྩོན་པར་བྱེད་པ་སོགས་སྤྱོད་
་ལམ་ཐམས་
་ཅད་
ད་ཀྱང་དོན་མེད་དུ་མི་འགྱུར་བ་
དགེ་བའི་ཕྱོགས་སུ་བསྒྱུར་ཅི་ཐུབ་བྱ་ཞིང་། ཟས་ཀྱི་ཚོད་རིག་པ་ནི་ཤིན་ཏུ་གལ་ཆེ་སྟེ།
ཟས་ཀྱི་ཚོད་མ་ཟིན་པར་ཧ་ཅང་མངས་ན་ནི་ལུས་ཁུར་ཐོགས་པ་ལྟར་ལྕི་ཞིང་བད་ཀན་
རྒྱས་པར་འགྱུར་བ་དང་། གཉིད་རྨུགས་འཕེལ་ནས་དགེ་བའི་ཕྱོགས་ལ་ལས་སུ་མི་
རུང་བར་འགྱུར་ལ། ཧ་ཅང་བཀྲེས་པས་ཉམ་ཐག་ན་ནི་ལུས་ཀྱི་སྟོབས་ཉམས་པས་
དགེ་བ་ལ་སྦྱོར་མི་བཟོད་པར་འགྱུར་བས་ཟས་ཀྱི་ཚོད་རིག་པ་ཤིན་ཏུ་གལ་ཆེའོ།།
དེ་ལྟར་ཡང་འཇམ་དཔལ་རྩ་རྒྱུད་ལས། ཟློས་ལ་རྟག་ཏུ་བརྩོན་པས་ནི། །ཟས་
ཀྱི་ཚོད་རིག་བྱ་བ་ཡིན། །གང་ཕྱིར་སྔགས་བསྟེན་ནུས་པ་ནི། །ཁ་ཟས་ལ་ནི་རབ་
ཏུ་གནས། །སྤྱད་པ་ཡོངས་སུ་དག་པ་དང༌། །དགེ་ཞིང་ཚངས་པར་སྤྱོད་པ་དང༌།
།ཁ་ཟས་ཚོད་ནི་རིག་པ་ལ། །དེ་ལ་གྲུབ་པ་རྙེད་མི་དཀའ། །ཇི་ལྟར་ཤིང་རྟའི་
མིག་སྐུས་པ། །ཡུན་རིང་དུས་སུ་བརྟན་ཕྱིར་དང་། །ཁལ་ནི་འདེགས་པར་བྱ་ཕྱིར་
རོ། །དེ་བཞིན་སྔགས་པ་སྔགས་ཤེས་པས། །ཁ་ཟས་གནས་ཕྱིར་འཛིན་བྱེད་པ།
།ལུས་ཀྱང་ཚིམ་པར་བྱ་བའི་ཕྱིར། །ཟློས་པས་རྟག་ཏུ་གསོ་བར་བྱ། །ཞེས་དང་།
བཀྲེས་དང་སྐོམ་པས་ཉེན་གྱུར་ན། །སྔགས་ཀྱི་དོན་ལ་བརྟེན་མི་ནུས། །ཁ་ཟས་
མང་དང་ཉུང་ཟོས་ན། །སྔགས་རྣམས་མཉེས་པར་མི་ནུས་སོ། །དེ་ཉིད་ཕྱིར་ན
ཐུབ་དབང་གིས། །སེམས་ཅན་ཟས་ཀྱིས་གནས་པའོ་ཞེས། །ལུས་ཅན་རྣམས་
ལ་གསུངས་པ་སྟེ། །ཞེས་དང་། ཧ་ཅང་བཏུང་བ་མང་བ་དང་། །ཧ་ཅང་བཟའ་
།
ཞེ



སྐབས་དྲུག་པ། 127
བ་མང་བ་དང་། །ཧ་ཅང་འགྲོ་བ་མང་བ་དང་། །ཧ་ཅང་ལྡང་བ་མང་བ་དང་།
།ཧ་ཅང་ཉལ་བ་སྤང་བར་བྱ། །དུས་གསུམ་དུ་ས
སངས་རྒྱས་རྗེས་སུ་དྲན་པར་བྱའོ།
།ཞེས་སོགས་བྱ་བའི་རྒྱུད་རྣམས་ནས་ནན་ཏན་ཤིན་ཏུ་ཆེ་བར་གསུངས་སོ།
།ཐུན་མཚམས་སུ་གྲོགས་ཕན་ཚུན་ཚོགས་ནས་དོན་མེད་ཀྱི་ལོང་གཏམ་བྱ་བ་རྣམ་
པ་ཀུན་ནས་མི་རུང་བས་ཆོས་མཐུན་དགོས་ངེས་དམིགས་བསལ་མ་གཏོགས་ཅལ་
ཅོལ་གྱི་སྨྲ་བ་བསྐྱུངས་ཏེ། ཡི་གེ་དྲུག་པའི་གཟུངས་བཟླ་བ་དང་། བྱམས་སྙིང་
རྗེའི་དམིགས་རྣམ་ཡང་དང་ཡང་དུ་གསལ་བཏབ་སྟེ། བྱང་ཆུབ་སེམས་དཔའི་
སྤྱོད་པ་རླབས་པོ་ཆེ་སྟོན་པའི་མདོ་དགོངས་འགྲེལ་དང་བཅས་པ་ལ་བལྟ་བ་དང་།
སེམས་པ་དང་། ཚིག་འདོན་པ་སོགས་ལ་འབད་པར་བྱའོ། །དེ་ལྟར་ཡང་དམ་ཚིག་
གསུམ་བཀོད་པའི་རྒྱལ་པོ་ལས། ཕྱིར་མི་ལྡོག་པའི་ས་ལ་སྐྱེ་བ་རྙེད་པ་འདོད་པས།
སྔགས་ཀྱི་སྤྱོད་པའི་སྒོ་བྱང་ཆུབ་སེམས་དཔའི་སྤྱོད་པ་འདི་ལ་བསླབ་པར་བྱའོ།
།ཐབས་ལ་མཁས་པ་འདིས་ཀྱང་ཡོངས་སུ་ཟིན་པར་བྱའོ། །སྨོན་ལམ་རྒྱ་ཆེན་པོ་བྱ་
བ་དང་། སྡིག་པ་རྣམས་སོ་སོར་བཤགས་པ་དང་། དུས་གསུམ་དུ་བྱུང་བའི་བསོད་
ནམས་དང་ཡེ་ཤེས་ཀྱི་ཚོགས་འཇིག་རྟེན་དང་འཇིག་རྟེན་ལས་འདས་པ་ལ་རྗེས་སུ་
ཡི་རང་བ་དང་། རྗེས་སུ་ཡི་རང་བ་ཡང་སེམས་ཅན་གྱི་ཁམས་ཐམས་ཅད་ཀྱི་སངས་
རྒྱས་ཀྱི་རྒྱུ་ཉིད་དུ་རབ་ཏུ་སྦྱང་བར་གྱུར་ཅིག་ཅེས་དེ་ལྟར་བསྔོའོ།།
སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་དམིགས་ཤིང་
སེམས་ཅན་གྱི་དོན་འབྱུང་བར་གྱུར་ཅིག །ཅེས་དང་པོ་ཚིག་ཏུ་བརྗོད་པའམ།
རྗེས་སུ་བསམས་པའམ་དམིགས་ནས་བདག་གི་བསོད་ནམས་ཀྱི་སྟོབས་དང་། སྨོན་
ལམ་གྱི་སྟོབས་ཀྱིས་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས་བདག་
ལ་བྱིན་གྱིས་བརླབས་ཤིང་། སེམས་ཅན་གྱི་དོན་འདི་འབྱུང་བར་གྱུར་ཅིག་ཅེས་



128 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
དང་པོ་ཚིག་ཏུ་བརྗོད་པའམ། རྣམ་པར་བསམས་ཏེ་བཟླས་པར་བྱའོ། །དབེན་པའི་
ས་ཕྱོགས་སུ་འཕགས་པ་སྡོང་པོ་བཀོད་པ་ལ་སོགས་པ་ཤིན་ཏུ་རྒྱ་ཆེན་པོའི་མདོ་དང༌།
བྱང་ཆུབ་སེམས་དཔའི་སྤྱོད་པའི་རྒྱུ་ལ་རབ་ཏུ་འཇུག་པ་ཀློག་པ་ཉིད་དང་། སེམས་
པ་ཉིད་དང་། ཞེས་དང་། ཇི་ལྟར་སེམས་ཅན་རྣམས་སངས་རྒྱས་པའི་རྒྱུར་གྱུར་ཅིག
།ཅེས་རྣམ་པར་བསམས་ལ་བཟླས་པར་བྱའོ།།
དེ་བཞིན་དུ་སེམས་ཅན་ཐམས་ཅད་ཀྱི་ནད་རྣམས་རབ་ཏུ་ཞི་བར་བྱ་བ་དང་།
སྡུག་བསྔལ་གྱི་ཉོན་མོངས་པ་ཐམས་ཅད་རབ་ཏུ་ཞི་བར་གྱུར་ཅིག །ཅེས་དེ་ལྟར་
བཟླས་པ་བྱའོ། །གྲང་བའི་དམྱལ་བ་རྣམས་ལ་དྲོ་བ་འབྱུང་བར་འགྱུར་བ་དང་།
ཚ་བའི་དམྱལ་བ་རྣམས་ལ་གྲང་བ་ཉིད་འབྱུང་བར་གྱུར་ཅིག །ཅེས་བཟླས་པ་བྱའོ།
།དུད་འགྲོ་གཅིག་ལ་གཅིག་ཟ་བ་རྣམས་མེད་པར་གྱུར་ཅིག་ཅེས་བཟླས་པ་བྱའོ།
།སེམས་ཅན་གྱི་ཁམས་ཐམས་ཅད་སྡུག་བསྔལ་བ་དང་། ཡིད་མི་བདེ་བ་ཐམས་
ཅད་མེད་པར་གྱུར་ཅིག །བདེ་བ་དང་ཡིད་བདེ་བ་ཐམས་ཅད་འབྱུང་བར་གྱུར་
ཅིག །ཡི་དྭགས་རྣམས་ལ་བཟའ་བ་དང་བཏུང་བ་འབྱུང་བར་གྱུར་ཅིག་དེ་ལྟར་
ཟང་ཟིང་མེད་པའི་ལོངས་སྤྱོད་སེ་
སེམས་ཅན་ཐམས་ཅད་ལ་འབྱུང་བར་གྱུར་ཅིག
།སེམས་ཅན་ཐམས་ཅད་ཀྱི་དགེ་བ་རབ་ཏུ་འཕེལ་བའི་ཤུགས་འབྱུང་བར་གྱུར་ཅིག
།བདེ་བ་དང་ཡིད་བདེ་བ་དེ་དག་རྣམས་ལ་འབྱུང་བར་གྱུར་ཅིག །དད་པ་དང་།
དགའ་བ་དང་རབ་ཏུ་དགའ་བ་ལ་སོགས་པ་དང་། རྗེས་སུ་ཡི་རང་བ་ལ་སོགས་པའི་
དགེ་བའི་ཤུགས་འབྱུང་བར་གྱུར་ཅིག །བསོད་ནམས་དང་ཡེ་ཤེས་ཀྱི་ཚོགས་ཐམས་
ཅད་ཡོངས་སུ་རྫོགས་པར་གྱུར་ཅིག །སྟོབས་བཅུ་མཁྱེན་པའི་ས་ལ་སེམས་ཅན་སོ་
སོར་གནས་པར་གྱུར་ཅིག་ཅེས་བྱ་བ་ལ་སོགས་པ་དང་། གཞན་ཡང་སེམས་ཅན་ལ་
ཕན་པའི་རྒྱུར་དམིགས་ཏེ་སྔགས་བཟླས་པར་བྱ། ཞེས་དང་། དེའི་འོག་ཏུ་དེ་བཞིན་
t-



སྐབས་དྲུག་པ། 129
གཤེགས་པ་རྣམས་ཀྱི་སངས་རྒྱས་ཀྱི་བྱང་ཆུབ་དང་། བླ་ན་མེད་པའི་སེང་གེའི་སྒྲ་སྒྲོག་
པས་ཆོས་ཀྱི་འཁོར་ལོ་བསྐོར་བ་དང་། སེམས་ཅན་གྱི་དོན་བླ་ན་མེད་པ་བྱེད་པ་དང་།
དེ་བཞིན་གཤེགས་པ་ཀུན་ཏུ་བཟང་པོའི་སྐུ་ཡོངས་སུ་སྒྲུབ་པར་འདོད་པས། སངས་
རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་བྱས་ནས་ལྡང་བར་བྱའོ།།
དེ་ནས་བྱང་ཆུབ་སེམས་དཔའི་སྤྱོད་པ་ལ་འཇུག་པ་འཕགས་པ་སྡོང་པོ་བཀོད་
པ་ལ་སོགས་པ་རྒྱ་ཆེན་པོའི་ཚུལ་གྱི་མདོ་སྡེ་རྣམས་མངོན་པར་མཆོད་ཅིང་ཀློག་
པའམ། ཐ་ན་ཕྱག་བྱས་ནས་ཟས་ཟ་བར་བྱས་ཏེ་དང་པོར་ཟས་ལ་སྔགས་འདི་
ལན་བརྒྱད་མངོན་པར་བསྔགས་པ་བྱས་ནས་ཁམ་གྱི་དང་པོ་ལྷ་ལ་དབུལ་ཞིང༌།
དེའི་འོག་ཏུ་ཟས་ཟ་བར་བྱའོ། །དེ་ལ་སྔགས་ནི་འདི་ཡིན་ཏེ། ནམསརྦ་བུདྡྷ་
བོ་དྷི་སཏྭཱ་ནཱཾ། ཨོཾ་བ་ལིནྟཱ་ཏེ་ཏེ་ཛོ་མཱ་ལི་ནི་སྭཱཧཱ། །ཁ་ཟས་ཀྱིས་དུབ་པ་སྤངས་
ནས་ཀྱང་སྔ་དྲོའི་བྱ་བ་གང་ཡིན་པ་དེ་དག་ཐམས་ཅད་ཕྱི་དྲོ་ཡང་བྱ་བ་ཡིན་ནོ།
།ཉལ་ན་ཡང་ཡན་ལག་ཐམས་ཅད་ཀྱིས་དང་པོར་སངས་རྒྱས་དང་བྱང་ཆུབ་སེམས་
དཔའ་ཐམས་ཅད་ལ་ཕྱག་བྱས་ནས་བསྟོད་དེ་མལ་སྟན་ལ་འདུག་ཅིང་། སངས་རྒྱས་
དང་བྱང་ཆུབ་སེམས་དཔའ་ཐམས་ཅ
ཅད་ཀྱིས་བདག་ལ་བྱིན་གྱིས་བརླབས་པ་དང་།
བླ་ན་མེད་པའི་དངོས་གྲུབ་ཀྱི་མཆོག་བདག་ལ་སྩོལ་ཅིག །རྣམ་པར་འཚེ་བ་ཐམས་
ཅད་ཞི་བར་མཛད་དུ་གསོལ་ཞེས་གསོལ་བཏབ་པར་ཡང་བྱའོ། །མཚན་གྱི་དང་པོ་
དང་ཐ་མ་ལ་མི་ཉལ་བའི་སྦྱོར་བས་དམ་པའི་ཆོས་འདོན་པ་ལ་སོགས་པ་བྱའོ།།
སྒྲུབ་པ་པོ་རིགས་ཀྱི་བུའམ་རིགས་ཀྱི་བུ་མོ་དེས་དེ་བཞིན་དུ་ཉི་མ་རེ་རེ་བཞིན་
སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་དང་པོར་ཕྱག་བྱ་བ་དང་།
ཉིན་རེ་བཞིན་བདག་འབུལ་བ་དང་། དེ་བཞིན་དུ་སྡིག་པ་སོ་སོར་བཤགས་པ་དང་།
འདས་པ་དང་མ་བྱོན་པ་དང་ད་ལྟར་བཞུགས་པའི་སངས་རྒྱས་དང་བྱང་ཆུབ་སེམས་
t-



130 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
དཔའ་ཐམས་ཅད་ཀྱི་བསོད་ནམས་དང་ཡེ་ཤེས་ཀྱི་ཚོགས་ལ་རྗེས་སུ་ཡི་རང་བ་དང་།
སེམས་ཅན་ཐམས་ཅད་ལ་རང་གི་བསོད་ནམས་སྟོབས་པ་དང་། དམ་པའི་ཆོས་
ཀྱི་གླེགས་བམ་ལ་ཕྱག་བྱས་ནས་བཅང་བ་དང་། ཀློག་པའམ་བསྒོམ་པའམ་ཐ་ན་
མཆོད་པར་བྱས་ནས་དང་བས་སྙིང་པོ་འདི་བཟླས་པར་བྱ་བ་ཡིན་ཏེ། ཞེས་དང་།
དཔུང་བཟང་གི་རྒྱུད་ལས། བཤང་གཅི་སྣབས་དང་མཆིལ་མ་བད་ཀན་དང་། །འདི་
དག་ཟད་པར་བྱ་ཕྱིར་སྨྱུང་བར་གསུང་། །དྲི་མ་དག་ནས་མི་ཡི་ལུས་དག་ཏུ། །རང་གི་
འབྱོར་ཕྱིར་སྒྲུབ་ལ་བདེ་བར་འཇུག །འདོད་ཆགས་ཀྱིས་ནི་གདུངས་པར་གྱུར་ན་ཡང་།
།ལུས་ཀྱི་ཡན་ལག་འདི་དག་ཐམས་ཅད་ལ། །དྲན་པ་རྩེ་གཅིག་སྔོན་དུ་བྱས་ནས་ནི།
།ཡེ་ཤེས་མིག་གིས་སོ་སོར་རྣམ་པར་བརྟག །དེ་ལྟར་གང་གིས་ངེས་པར་བརྟགས་པ་ན།
།ལུས་དང་སྲོག་ལ་རྗེས་སུ་ཆགས་པ་ཡིས། །འདོད་ཆགས་གཏན་ནས་ཡོང་ཡེ་ཞི་གྱུར་
ཏེ། །ཉི་མས་མུན་ནག་རྩ་ནས་བསལ་བ་བཞིན། །ཞེས་དང་། བསྟོད་འོས་སངས་རྒྱས་
རྣམས་ལའང་བསྟོད་ནས་སུ། །ཕྱིར་ཞིང་བྱང་ཆུབ་སེམས་ཀྱང་དྲན་བྱས་ཏེ། །སེམས་
ཅན་སྐྱེ་རྒ་ན་འཆིས་གཟིར་བ་ལ། །ཇི་ལྟར་རིགས་པར་སྙིང་རྗེའང་བསྒོམ་པར་བྱ།
།འདུས་ཆེན་མདོ་སྔགས་ཀླག་པའམ་བཀྲ་ཤིས་ཀྱིས། །ཚིགས་སུ་བཅད་པའམ་ཆོས་ཀྱི་
འཁོར་ལོ་མཆོག །དེ་བཞིན་གཤེགས་པའི་གསང་བའམ་སྒྲོན་མ་ཆེ། །གང་ཡང་རུང་
བ་གཅིག་ནི་རིམ་བཞིན་བཀླག །ཅེས་དང་། དཔེར་ན་རྨ་ནི་གསོ་དང་བསལ་བའི་ཕྱིར།
།ནད་པ་དག་ལ་སྨན་ནི་སྦྱིན་པ་ལྟར། །དེབཞིན་འདིར་ཡང་བཀྲེས་པའི་སྡུག་བསྔལ་དག་
བསལ་ཕྱིར་རྒྱལ་བས་ཁ་ཟས་ཟ་བར་གསུང་། །ཞེས་གསུངས་པ་ལྟར་རོ།།
ཐུན་མཚམས་སུ་སྒོ་མཐའ་ཡས་པའི་གཟུངས་འདི་བཏོན་ན་ཕན་ཡོན་ཤིན་ཏུ་
ཆེ་ཞིང་། ལྷག་པར་སྨྱུང་གནས་ཀྱི་སྐབས་གཟུངས་འདི་བཏོན་ན་ཕན་ཡོན་ཤིན་ཏུ་ཆེ་
བ་སྨྱུང་གནས་བླ་མ་བརྒྱུད་པའི་རྣམ་ཐར་ལས་བྱུང་བས་སྒོ་མཐའ་ཡས་པའི་གཟུངས་
t-



སྐབས་དྲུག་པ། 131
ནི་འདི་ལྟར། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ།
།ཏདྱ་ཐཱ། ཨོཾཨ་ཎ་མཧཱ་ར་ཎེ། ཨ་ཁེ། མུ་ཁེ། མུ་ཁེ། སལྟ་མུ་ཁེ། སོ་མེ་ས།
སོཏྱ་ར་མེ། སོ་ཏི་ཡུ་ག་མེ། ནི་ཏུ་ག་ཏི་པྲ་བྷ་ཧི་ལི་ཧི་ལི། ཀ་ལ་པེ་ཀ་ལ་པ། སི་ས་ལེ།
ས་ར་བ་ཏི། ཧི་ལེ་ཧི་ལེ། ཧི་ལེ་ཧིལེ། ཧི་ལི་ཧི་ལི། མཧཱ་ཧི་ལེ་ལེ། ཙཎ་ཌ་ཙ་པ་ནེ།
ཙ་ར་ཙ་ར་ཎི། ཨ་ཙ་ལེ་མེ་ཙ་ལ། ཨ་ནན་ཏེ། ཨ་ནན་ཏ་མུ་ཁ། ཨ་ནན་ཏ་ག་ཏེ།
ཨ་ར་ཎེ། ནིར་མ་ལ་ཏེ། ནིར་བ་ལ་ནེ། ནིར་བ་དྷན་ཏེ། ནིར་ཧ་རེ། གི་མི་ལེ།
ཤྲཱིམ་བི་ཤོ་དྷ་ནེ། པྲ་ཀྲི་ཏི་དྷི་པ་ནི། བྷ་བ་པེ་བྷ་བ་ནེ། ཨ་སཾ་གེ་ཨ་ས་གེ། བྷི་ཧ་རེ།
ད་མེ། ས་མེ། བི་མ་ལེ། བི་མ་ལ་པྲ་བྷེ། སཾཀ་ར་ཤ་ཎི། དྷི་རི་དྷི་དྷི་རི། མཧཱ་དྷི་
དྷི་ར། ཡེ་ཥ་ཡ་ཌོ་པ་ཏི། ཙ་ལེ་ཨ་ཙ་ལེ། མ་ཙ་ལེ། ས་མ་ཙ་ལེ། ཊ་དྷི་ཊུ་དྷ་ས་
ན་དྷི་སྦྱིར། ཨ་སཾ་གེ་ཨ་སཾ་གེ། བི་ཧ་རེ། ཨ་སཾ་ག་ནི་ར་ཧ་ར། ནིར་ཧ་ར་བི་མ་ལེ།
ནིར་ཧ་ར་ཤོ་དྷ་ནི། ཊ་དྷི་སོ་མེ། སྦི་རེ་སྦི་མེ། སྦ་མ་བེ་ཏི། མཧཱ་པྲ་བྷེ། སམནྟ་པྲ་བྷ།
པ་པུ་ལ་པྲ་བྷེ། བི་པུ་ལ་རསྦི་སཾ་བྷ་བེ། ས་མན་མུ་ཁེ། སརྦ་ཏྲ་ཡ་ནུ་ག་ཏ། ཆེ་རྒྱ་ཡན་
ཏ་ཆེ་རྒྱ་པྲ་ཏི་བྷ་ནེ། དྷ་ར་ནི། ཎི་ཌ་ནེ། དྷརྨ་ན་དྷ་ན་གོ་ཏྲ། ས་མནྟ་བྷ་དྲེ། སརྦ་ཏ་ཐཱ་
ག་ཏཱ་ཧྲི་ད་ཡ་ཨ་དྷི་ཥཱ་ན་ཨ་དྷི་ཊྛི་ཏེ་སྭཱ་ཧཱ། ཞེས་པའོ། །གཟུངས་འདི་བཏོན་པའི་ཕན་
ཡོན་ནི། གཟུངས་འདི་འཛིན་པར་སུ་བྱེད་པ། །དེ་ལ་སེམས་ཅན་ཐམས་ཅད་དགའ།
།སངས་རྒྱས་རྣམས་ཀྱང་དེ་ལ་དགྱེས། །གྲགས་པ་འཇིག་རྟེན་འབྱུང་བར་འགྱུར།
།སུ་ཞིག་གཟུངས་འདི་འཛིན་བྱེད་པ། །དེ་ནི་འཆི་བའི་དུས་བྱེད་ཚེ། །སངས་རྒྱས་
བྱ་བ་བརྒྱད་ཅུ་མཐོང་། །ལྷག་པར་དེ་ལ་ཉེ་བར་འཇོག །གཟུངས་འདི་འཛིན་
པར་བྱེད་པ་ནི། །བསྐལ་པ་བྱེ་བ་སྟོང་རྣམས་སུ། །སྔོན་ཆད་སྡིག་པ་གང་བྱས་པ།
།ཟླ་བ་གཅིག་གིས་བྱང་བར་འགྱུར། །བྱང་ཆུབ་སེམས་དཔའི་བསོད་ནམས་གང་།
།བསྐལ་པ་བྱེ་བར་བསྒྲུབས་པ་ཀུན། །གཟུངས་འདི་འཛིན་པར་བྱེད་པ་ཡིས། །ཟླ་
t-



132 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
བ་གཅིག་གིས་ཟིལ་གནོན་འགྱུར། །ཁམས་གསུམ་སེམས་ཅན་ཇི་སྙེད་པ། །གལ་ཏེ་
ཐམས་ཅད་བདུད་གྱུར་ཀྱང་། །མདོ་སྡེ་འདི་ནི་གང་འཛིན་པ། །དེ་ལ་བར་ཆད་བྱེད་
མི་ནུས། །ཞེས་སོགས་ཕན་ཡོན་རྒྱ་ཆེར་གསུངས་སོ།།
བྱ་རྒྱུད་རིགས་གསུམ་ཀའི་གཙོ་བོའམ། བདག་པོ་ལྟ་བུ་དམ་ཚིག་གསུམ་བཀོད་
ཀྱི་རྒྱུད་ནས་འབྱུང་བའི་དེ་བཞིན་གཤེགས་པའི་ཡི་གེ་བརྒྱ་པའི་གཟུངས་འདི་ཡང་
བརྗོད་ན་སྡིག་སྒྲིབ་སྦྱོང་བ་ལ་ཆེས་བསྔགས་པ་དང་། རྒྱལ་བ་སྲས་བཅས་ཀྱི་བྱིན་
རླབས་མྱུར་དུ་འཇུག་པ་སོགས་ཕན་ཡོན་མཐའ་ཡས
པས་པ་རྒྱུད་དེ་ཉིད་ལས་གསུངས་
ཤིང་། བསླབ་བཏུས་སུ་ཡང་རྒྱ་ཆེར་བསྔགས་པས། དེ་བཞིན་གཤེགས་པའི་ཡི་གེ་
བརྒྱ་པ་ནི། འདི་ལྟར། ཨོཾ་ནམསཱི་ཡ་དྷཱི་ཀཱ་ནཱཾ། ཏ་ཐཱ་ག་ཏཱ་ནཱཾ། སརྦ་ཏྲ་ཨ་པྲ་ཏི་ཧ་ཏཱ
བབྷི་དྷརྨ་ཏཱ་བཱ་ལིནཾ། ཨོཾ་ཨ་ས་མ་ས་མ་ས་མནྟ་ཏོ་ཨནནྟ་ཏུ་བསྟི་ཤཱ་ས་ནི། ཧ་ར་ཧ་ར།
སྨར་སྨར་ཎ། བི་ག་ཏ་རཱ་ག། བུདྡྷ་དྷརྨ་ཏེ། ས་ར་ས་ར་ས་མ་བ་ལ། ཧ་ས་ཧ་ས།
ཏྲ་ཡ་ཏྲ་ཡ། ག་ག་ན་མཧཱ་བ་ར་ལཀྵི་ཎེ། ཛཱ་ལ་ཛཱ་ལ་ན་སཱ་ག་རེ་སྭཱ་ཧཱ། ཞེས་དང་།
དེ་བཞིན་གཤེགས་པ་སྤྱིའི་སྙིང་པོ་ནི། ནམསརྦ་ཏ་ཐཱ་ག་ཏཱ་ཧྲི་ད་ཡ། ཨ་ནུ་ག་ཏེ།
ཨོཾ་ཀུ་རུཾ་གི་ནི་སྭཱ་ཧཱ། ཞེས་པ་འདི་ཡང་ཕན་ཡོན་ཤིན་ཏུ་ཆེ་བས་འདོན་པར་བྱའོ།།
སྨྱུང་གནས་ཀྱི་སྐབས་བསྲུང་བྱ་ཇི་ལྟར་ཡིན་པ་ནི་སྔར་དམ་ཚིག་དང་སྡོམ་པ་
འཆད་པའི་སྐབས་སུ་རྒྱ་ཆེར་བཤད་ཟིན་པས་དེ་ལྟར་དུ་ཤེས་པར་བྱ་ཞིང་། འདིར་
ཡང་ཅུང་ཟད་བཤད་ན་སྔར་གསོ་སྦྱོང་གི་སྡོམ་པ་ལེན་པའི་ཚེ་ཇི་ལྟར་ཁས་བླངས་པ་
ལྟར། སྤང་བྱ་ཡན་ལག་བརྒྱད་ལས། སྲོག་གཅོད། མ་སྦྱིན་ལེན། མི་ཚངས་སྤྱོད།
བརྫུན་བཞི་པོ་གོ་སླ་ཞིང་། དེ་དག་ལ་སྤོང་སེམས་ཡང་ཡང་བསྟེན། ཆང་ནི་སྲོག་
གི་ཕྱིར་ཡང་མ་གནང་བས་བཏུང་བ་ལྟ་ཅི་སྨོས། ཆང་གི་སྣོད་ལ་ལག་རེག་པ་ཙམ་
ཡང་མི་བྱ། རྒོད་བག་གི་བསམ་པས་གླུ་གར་མི་བྱ་ཞིང་། རྒྱན་གསར་པ་མི་འདོགས།



སྐབས་དྲུག་པ། 133
ཞོ་དང་།
འོ་མ་དང་།
ཁྲུ་གང་ལས་མཐོ་བའི་ཁྲི་ལ་མི་འདུག་ཅིང་། དུས་མ་ཡིན་པའི་ཁ་ཟས་སྤོང་།
དུས་མིན་གྱི་ཟས་ནི།
ཤིང་ཏོག་གི་རིགས་རྣམས་དང་།
འབྲས་དང་ཕྱེ་ལ་སོགས་པ་ཕྱི་དྲོ་ཟར་མི་རུང་། ཕྱི་དྲོའི་ཚད་ནི་གླིང་འདིའི་ཉི་མ་ཕྱེད་
ཡོལ་བ་ནས་ཕྱི་དྲོར་འཇོག་གོ། ཤ་དང་། སྒོག་བཙོང་། ལ་ཕུག ཏིལ། སྲན་མ་
རྣམས་ཟར་མི་རུང་ཞིང་། གཞན་གྱི་ལྷག་མ་དང་། མི་གཙང་བས་སྦགས་པ་དང་།
རང་གིས་སྔར་ཟོས་པའི་ཁམ་འཕྲོ་སོགས་ཀྱང་ཟར་མི་རུང་། ཟས་ཀྱི་སྣོད་འཁར་བ་
དང་། ལོ་མར་བྱ་མི་རུང་ཞིང་། ལག་མཐིལ་དུ་ཟ་བའང་མི་རུང་བར་གསུངས་སོ།
།ཟས་དཀར་གསུམ་ལ་བརྟེན་པའི་གདན་གཅིག་བྱ་དགོས་ཤིང་། གདན་གཅིག་བྱ་ཚུལ་
ནི། ཉི་མ་གུང་ལ་བབས་པ་ན་ཁ་ལག་བཀྲུས་ཏེ། དཀར་གསུམ་ལ་བརྟེན་པའི་ཟ་
ཟས་གང་
ཟ་བ་དེ་དགེ་སློང་ཡིན་ན་བྱིན་ལེན་བྱས་ཏེ་བླངས་ལ་ཚིམ་པར་ཟོས་ནས་ལྷག་ལ་དབང་
བའི་འབྱུང་པོ་ལ་ཆང་བུ་དང་། ཡོན་སྦྱོང་བྱས་ཏེ་དེ་ནས་མི་ཟའོ། །སྔ་དྲོའི་ཆ་ལ་ཡང་
འབྲས་དང་ཁུར་བ་སོགས་ཡང་ཡང་ཟོས་ན་སྟན་གཅིག་པར་མི་འགྱུར་བས་བདག་གི་
བླ་མ་རྣམས་ཀྱི་ཕྱག་བཞེས་ལ་ཉི་མའི་གུང་ཟ་ཐེང་གཅིག་ལ་སྟན་ལ་འདུག་ནས་གང་
ཟ་བ་རེ་ལས་ཉིན་ཞག་དེ་ལ་ཡང་ཡང་མི་ཟ་བ་དེ་ལ་སྟན་གཅིག་པ་ཞེས་གསུང་ངོ་།
།གུང་ཡོལ་ནས་ཕྱི་དྲོའི་ཆ་ལ་ཇ་དང་བུ་རམ་བསྟེན་དུ་རུང་བར་གསུངས་སོ།།
སྨྱུང་གནས་དངོས་གཞིའི་ཉིན་ནི་ཆུ་ཡང་བཏུང་དུ་མི་རུང་ན་ཟས་གཞན་ལྟ་
ཅི་སྨོས། སྤང་བྱ་དེ་དག་ནི་བྱ་བའི་རྒྱུད་རྣམས་ནས་ནན་ཏན་དུ་གསུངས་ཤིང༌།
ལྷག་པར་ཐུགས་རྗེ་ཆེན་པོ་དོན་ཡོད་ཞགས་པའི་རྒྱུད་ལས། རིག་སྔགས་འཆང་བ་
གཙང་གྱུར་ཅིང་། །ལེགས་པར་ཁྲུས་བགྱིས་གོས་གཙང་དག །བགོས་པ་བདེན་
པར་སྨྲ་བ་དང་། །བླ་མ་ལ་ནི་གུས་བྱེད་པ། །རྟག་ཏུ་བྱམས་པའི་སེམས་ལ་གནས།
།སེམས་ཅན་ཀུན་ལ་བརྩེ་བའི་མཆོག །སྡོམ་ལ་གནས་ཤིང་ཚངས་པར་སྤྱད།



134 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
།ཆོས་མ་ཡིན་པ་སྤོང་བྱེད་པ། །གལ་ཏེ་དེ་ཉིད་འགྲུབ་འདོད་ན། །ཆང་དང་ཤ་
དང་ཀུན་དོང་དང་། །འབྲས་དང་ཟས་འཕྲོ་སྦགས་པ་སྤངས། །སེམས་ཅན་ངན་པ་
སུན་འབྱིན་པ། །རིག་སྔགས་རྐུ་དང་ཆོ་ག་རྐུ། །ཆོས་སྐུ་གསང་སྔགས་རྐུ་བ་དང་།
།དེ་བཞིན་ཡི་གེ་རྐུ་བ་དང་། །སེར་སྣ་རྟག་ཏུ་སྤང་བར་བགྱིས། །དེ་དག་ལ་ནི་དངོས་
གྲུབ་མེད། །མ་རུངས་པ་འདི་དམ་ཚིག་ཉམས། །ཡིད་བཅུགས་པ་ནི་མེད་པར་བྱེད།
།སྡིག་པའི་ཆོས་ནི་ཀུན་ཏུ་སྤྱོད། །དེ་བཞིན་གཤེགས་པ་ཀུན་གྱིས་སྨད། །ཅེས་དང་།
དེ་ནས་རིག་སྔགས་འཆང་གཙང་མས་ཁྲུས་ལེགས་པར་བྱས་པ་ཆུས་སྦགས་ཤིང་བ་
ལས་བྱུང་བ་ལྔས་བྱུགས་པ། གོས་གཙང་མ་བགོས། ཁ་ཟས་གཙང་མ་ཟ་བར་བྱ་ཞིང་།
ཤ་དང་། ཆང་དང་། བཙོང་དང་། སྒོག་སྐྱ་དང་། ཀེའུ་རྣམས་དང་། འདྲེས་པ་དང་།
འབགས་པ་རྣམས་ཡོངས་སུ་སྤང་བར་བྱ། ཁ་ཟས་ངན་པ་དང་། བཏུང་བ་ངན་པ་དང་།
གོས་ངན་པ་དང་། དྲི་མ་ཅན་ཡོངས་སུ་སྤང་བར་བྱ། སེམས་ཅན་ངན་པ་དང་།
རྟེན་ངན་པ་དང་། ངན་གཡོ་ཅན་དང་། གསོད་རྐྱེན་ཅན་དང་། སྐྱེ་བོ་ངན་པ་དང་།
ཁྲེལ་མེད་པ་དང་། སྙིང་རྗེ་དང་། བྱམས་པ་དང་བྲལ་བ་དང་། ཐུབ་ཅོད་ཅན་གྱི་
སྐྱེ་བོ་ངན་པ་ཡོངས་སུ་སྤང་བར་བྱ། གནས་ངན་པ་དང་། གནས་རྟེན་ངན་པ་དང་།
བསྒོ་ཉེས་པ་དང་། བཟའ་ཉེས་པ་དང་། གྲིབ་མ་ངན་པ་ཡོངས་སུ་སྤང་བར་བྱ།
གཅིག་གིས་གཅིག་འབགས་པ་ཁ་ཟས་ངན་པ་ཡོངས་སུ་སྤང་བར་བྱ་ཞིང་། དྲི་དང་
བདུག་སྤོས་ཀྱིས་ཡོངས་སུ་བསངས་ཏེ་མི་སྨྲ་བར་བཟླས་བརྗོད་བྱའོ། །ཞེས་དང་།
རིག་སྔགས་འཆང་གིས་ཟས་དཀར་གསུམ་འཚལ་བར་བགྱིའོ།།
བཏུང་བ་ངན་པ་དང་། ཁ་ཟས་ངན་པ་དང་། གནས་ངན་པ་དང་། ལྷག་མ་དང་།
འབགས་པ་རྣམས་སྤང་བར་བགྱིའོ། །ཞེས་དང་། ཐུགས་རྗེ་ཆེན་པོའི་རྒྱུད་ལས་
ཀྱང་། གསོད་དང་རྐུ་བརྫུན་འཁྲིག་སྤྱོད་དང་། །ཚིག་རྩུབ་ཕྲ་མ་ངག་འཁྱལ་དང་།



སྐབས་དྲུག་པ། 135
།བརྣབ་སེམས་གནོད་སེམས་ལོག་ལྟ་སྤྱོད། །ཐར་པའི་སྲོག་གཅོད་བཅུ་པོ་སྤོངས།
།ཆང་འཐུང་ཏིལ་མར་འཚིར་ལས་དང་། །མགར་དང་རྒྱ་སྐྱེགས་རྩྭ་ཤིང་གཅོད།
།སྲོག་ཆགས་འཚོང་དང་མགོ་ཟླུམ་འཚོང་། །མཐོ་རིས་ལུས་ཀྱི་གེགས་ཆེན་སྤོངས།
།རྟགས་དང་ཕྱག་རྒྱ་འདྲ་འབག་དང༌། །རྟེ ན་དང་དགེ་འདུན་རྟགས་ཅན་གྱི།
།བགྲང་འཕྲེང་མཆོད་པའི་ཡོ་བྱད་སོགས། །འགོམ་དང་བཤིག་པ་གཏན་དུ་སྤོངས།
།ཆང་དང་སྒོག་པ་ཉིད་དག་དང་། །འབགས་དང་ལྷག་མར་གྱུར་པ་དང་། །ཤ་དང་
དམན་པའི་ལག་གི་ཟས། །སྲོག་ཆགས་ཡོད་པའི་ཆུ་རྣམས་སྤོངས། །ཞེས་གསུང་ཤིང་།
གཞན་ཡང་རྒྱུད་དེ་དག་ལས་ཡང་དང་ཡང་དུ་ནན་ཏན་དུ་གསུངས་སོ།།
དེ་ལྟ་བུར་བསྲུང་བྱའི་དམ་ཚིག་རྣམས་ཚུལ་བཞིན་དུ་བསྲུང་དགོས་ཤིང་།
དེ་དག་ལས་ཅུང་ཟད་འདས་ནས་བཤགས་པ་བྱ་ཚུལ་རྒྱུད་རྣམས་ལས་གསུངས་
པ་ལྟར་འཕྲལ་དུ་ལག་ལེན་ལ་ཐེབས་པར་བྱ། བཟླས་པའི་སྐབས་སུ་གཉིད་དང་།
གླལ་བ་དང་། སྦྲིད་པ་དང་། ལུང་པ་དང་།
ཐ་མལ་གྱི་གཏམ་ཤོར་བ་དང་།
འོག་རླུང་སོགས་བྱུང་བ་དང་། བག་མེད་པས་ལྷ་གཞན་གྱི་སྔགས་བཟླས་པ་སོགས་
བྱུང་ན་ཉེ་རེག་བྱ་དགོས་པར་གསུངས་ལ། གཞན་ཡང་བྱ་རྒྱུད་ཀྱི་སྐབས་ཉེ་རེག་
བྱ་ཚུལ་ཡང་ཡང་འབྱུང་བས་འདི་ཞིབ་ཏུ་བཤད་ན། བཟླས་པའི་སྐབས་ཐ་མལ་གྱི་
གཏམ་ཤོར་བ་ལྟ་བུ་བྱུང་མ་ཐག་ཏུ། ལག་པ་གཉིས་པུས་མོའི་ནང་དུ་ཡོང་བ་བྱས་
ལག་པ་གཡོན་པའི་མཐིལ་དུ་ཆུ་གཙང་བླུག་པ་ནས། གཡས་པའི་སོར་མོས་བླངས་ཏེ།
ཁ་ལ་ལན་མང་དུ་བྱབས། དེ་ནས་སྣ་བུག་གཉིས། མིག་གཉིས། རྣ་བ་གཉིས་རྣམས་སུ་
བྱབས་ཤིང་། དེ་ནས་ཁ་ལ་བྱབས། དེ་ནས་ལག་པ་དང་། ལྟེ་བ་དང་། མགོ་རྣམས་
ལ་སོ་སོར་རེག་ཅིང་། དེ་ནས་ཆུ་ཧུབ་གསུམ་ཙམ་འཐུངས་ནས་ཁ་ཤལ་པའི་རྗེས་སུ།
མཆུ་ལ་ལན་གཉིས་གསུམ་ཙམ་ཕྱིའོ།།
-



136 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
གཞན་ཡང་ལེགས་གྲུབ་ལས། ཟློས་པས་ཟླ་བ་ཕྱེད་ཕྱེད་ཅིང་། །ཉིན་གཅིག་
བཞིན་དུ་སྨྱུང་བྱས་ནས། །ཟླ་ཕྱེད་མཚམས་སུ་བ་ཡི་ལྔ་། །བརྒྱ་རྩ་བརྒྱད་དུ་
བཟླས་པ་བཏུང་། །དེས་ནི་གསང་སྔགས་ཟློས་པ་པོ། །ཟླ་བ་ཕྱེད་དུ་དགའ་འགྱུར་
ཞིང་། །བཟའ་མིན་ལ་སོགས་གང་ཟོས་པ། །དེ་དག་ཐམས་ཅད་རྣམ་པར་བྱང་།
།ཞེས་གསུངས་པ་ལྟར། བཟའ་བྱ་མིན་པ་ཟོས་པ་དང༌། བཟླས་བརྗོད་སྐབས་
གླལ་བ་དང་སྦྲིད་པ་སོགས་ཉེས་སྤྱོད་ཡང་ཡང་འབྱུང་བ་ཞི་བའི་ཐབས་བ་བྱུང་
གི་སྔགས་མར་བསྒྲུབ་པའི་ཚུལ་ཡང་ཤིན་ཏུ་གལ་ཆེ་བས། དེ་ནི་འདི་ལྟར་ཟླ་
བ་ཕྱེད་ཕྱེད་ཅིང་ཞག་གཅིག་ཏུ་སྨྱུང་བ་བྱས་ནས་བ་དམར་སེར་གྱི་འོ་མ་ཞོ།
མར། ཆུ། གཅི་བ་སྟེ་བ་བྱུང་ལྔ་། ཀུ་ཤ་ཆུ་དང་བཅས་པ་ལ། ན་མོ་བྷ་ག་ཝ་ཏེ།
ཨུཏྟཱི་ཥ་ཡ་ཨཾ་བི་ཤུདྡྷེ་བཱི་ར་ཛ་ཤི་བི་ཤནྟི་ཀ་རེ་སྭཱཧཱ། ཞེས་དེ་བཞིན་གཤེགས་པའི་
རིགས་ཀྱི་སྔགས་འདི་ལན་བརྒྱར་བསྔགས་ནས་ཤར་དུ་བལྟས་ཏེ་ཙོག་ཙོག་པུར་
འདུག་ནས་སྲང་གསུམ་ཙམ་མཆོད་ཡོན་གྱི་སྣོད་གང་རུང་དུ་འཐུངས་ནས་བཟླས་
པའི་སྐབས་སུ་གླལ་བ་དང་སྤྲིད་པ་སོགས་ཀྱི་ཉེས་པ་ཟླ་བ་ཕྱེད་དུ་དག་པར་འགྱུར་ཞིང་།
བཟའ་བྱ་མིན་པ་སོགས་གང་ཟོས་པ་དེ་ཐམས་ཅད་བྱང་བར་འགྱུར་བར་ལེགས་གྲུབ་
ལས་གསུངས་པ་གོང་དུ་དྲངས་པ་ལྟར་ཡིན་པས། རང་ཅག་ཉེས་སྤྱོད་ཤིན་ཏུ་མང་
བ་རྣམས་ཀྱིས་རྡོ་རྗེ་འཆང་གིས་གསུངས་པ་ཉེས་སྤྱོད་སྦྱོང་ཐབས་ཟབ་མོ་འདི་དག་
ཤེས་པ་ཤིན་ཏུ་གལ་ཆེའོ།།
གཞན་ཡང་དགེ་རྩ་ཁོང་ཁྲོ་སོགས་ཀྱིས་མི་འཇོམས་པར་བྱ་བ་དང་། དགེ་བ་
མི་ཉམས་ཤིང་གོང་འཕེལ་དུ་འགྱུར་ཕྱིར་བཟླས་བརྗོད་ཀྱི་མཇུག་ཏུ་བུམ་པའི་ཕྱག་
རྒྱ་བཅས་ཏེ་དགེ་རྩ་ལྷ་ལ་འབུལ་བའི་ཚུལ་དང་། སྦྱིན་སྲེག་ལ་བརྟེན་ནས་ཉེས་པ་
སྦྱོང་ཚུལ་དང་། ཁྲུས་ལ་བརྟེན་ནས་ཉེས་པ་སྦྱོང་ཚུལ་སོགས་ཀྱང་ཤེས་པ་གལ་ཆེ་
—



སྐབས་དྲུག་པ། 137
སྟེ་ཐམས་ཅད་བྲིར་མ་ལང་བས་རྒྱུད་སྡེ་རིན་པོ་ཆེ་ཉིད་ལས་ཞིབ་ཏུ་ཤེས་པར་བྱའོ།
།དེ་ལྟར་སྤང་བླང་གི་དམ་ཚིག་རྣམ་པར་དག་པའི་སྒོ་ནས། སྨྱུང་གནས་ཀྱི་ཆོ་ག་ཚུལ་
བཞིན་དུ་བགྱིས་པ་ལ་ནི་ཕན་ཡོན་དཔག་ཏུ་མེད་པ་གསུངས་ཏེ། ཐུགས་རྗེ་ཆེན་པོ་དོན་
ཡོད་ཞགས་པའི་རྒྱུད་ལས། ཞག་གཅིག་སྨྱུང་བ་བགྱི་སྟེ་བཟླས་བརྗོད་བགྱིས་ན་ཚེ་འདི་
ཉིད་ལ་ལས་དེ་རྣམ་པར་དག་པ་དང་། གཏུགས་པ་དང་། བསལ་བར་འགྱུར་རོ།།
རིམས་ཉིན་གཅིག་པའམ། ཉིན་གཉིས་པའམ། ཉིན་གསུམ་པའམ། ཉིན་བཞི་
པའམ། དེ་བཞིན་དུ་རིམས་ཉིན་བདུན་པ་དང་། མིག་ནད་དང་། རྣ་བའི་ནད་དང་།
སྣ་ནད་དང་། སོ་དང་མཆུའི་ནད་དམ། ལྕེ་དང་རྐན་གྱི་ནད་དམ། སྙིང་ནད་དམ།
ལྟོ་ནད་དམ། རོ་རྒྱབ་དང་། སྐེད་པའི་ནད་དམ། ཡན་ལག་དང་ཉིང་ལག་གི་ནད་དམ།
གཞང་འབྲུམ་མམ། ཕོ་བའི་ནད་དམ། ཚད་པའམ། ལག་པ་དང་རྐང་པའི་ནད་དམ།
ཀླད་པའི་ནད་དམ། ཤ་བཀྲ་ཆེན་པོའམ། ཤ་གཟི་གུའམ། མཛེའམ། རྐང་ཤུའམ།
འབྲུ་བུ་ཕྲ་མོའམ། ལྷོག་པའམ། མཚན་བར་རྡོལ་བའམ། འབྲུ་མ་བུའམ། བརྗེད་
བྱེད་དམ། བྱད་དམ། གཞན་གྱིས་བགྱིས་པའི་གསོད་པ་དང༌། འཆིང་བ་དང་།
བརྡེག་པ་དང་། བསྐྱོད་པའམ། བདེན་པ་མ་ལགས་པས་སྐུར་པ་འདེབས་པའམ།
བཅོམ་ལྡན་འདས་མདོར་ན་ལུས་ཀྱི་གདུང་བའམ། སེམས་ཀྱི་གདུང་བའམ།
རྨི་ལམ་ངན་པའི་ལས་དེ་རྣམས་ཡོངས་སུ་གཏུགས་པར་འགྱུར་ན། སེམས་ཅན་
དག་ལྷག་པར་དད་པ་རྣམས་ཀྱི་ཡོངས་སུ་བྱང་བར་འགྱུར་བ་ལྟ་སྨོས་ཀྱང་ཅི་འཚལ།
ཞེས་དང་། དཀྱིལ་འཁོར་དེའི་དམ་ཚིག་ཏུ་ཞུགས་པ་ནི་དམ་ཚིག་ཤེས་པའི་རྗེས་
སུ་ཞུགས་པ་ཡིན་ཏེ། དེ་དག་ཐམས་ཅད་ས་བཅུ་ལ་རབ་ཏུ་གནས་པ་ཡིན་ཏེ།
འདི་ལྟ་སྟེ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ཕྱིར་མི་ལྡོག་
པར་འགྱུར་བའི་ཕྱིར་མི་ལྡོག་པ་འཐོབ་པར་འགྱུར་བ་ཡིན་ཏེ། ལུང་བསྟན་པ་དང་།
-



138 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
བྱིན་གྱིས་བརླབས་པར་འགྱུར་བ་ཡིན། དེ་ནི་མངལ་ན་གནས་པར་སྐྱེ་བའི་ཐ་མ་སྟེ།
ཕྱིས་མངལ་ན་གནས་པའི་དྲི་མས་གོས་པར་མི་འགྱུར་རོ། །ཤི་ནས་བདེ་བ་ཅན་གྱི་
འཇིག་རྟེན་གྱི་ཁམས་སུ་སྐྱེ་བར་འགྱུར་རོ། །དེ་པདྨའི་ནང་ནས་རྒྱན་ཐམས་ཅད་
ཀྱིས་བརྒྱན་པར་སྐྱེ་བར་འགྱུར་རོ། །ཚེ་རབས་ཀུན་ཏུ་ཚེ་རབས་དྲན་པར་འགྱུར་རོ།
།ཞེས་དང་། རིགས་ཀྱི་བུ་ཕོའམ། རིགས་ཀྱི་བུ་མོའམ། དགེ་སློང་དང་། དགེ་སློང་
མའམ། དགེ་བསྙེན་དང་། དགེ་བསྙེན་མའམ། སེམས་ཅན་གཞན་གང་ཡང་རུང་བ།
དགེ་སློང་ངམ། བྲམ་ཟེའམ། རྒྱལ་རིགས་སམ། རྗེའུ་རིགས་སམ། དམངས་རིགས་
དང་། འགའ་ཞིག་གིས་རྣམ་པར་གྲོལ་བའི་དཀྱིལ་འཁོར་གྱི་ཆོ་ག་འདི་འཁོར་མང་
པོའི་ནང་དུ་ཀློག་པ་དང་། སེམས་ཅན་གང་གིས་སྒྲ་དེ་ཐོས་ནས། སྒྲ་དབྱངས་དེ་དང་།
མིང་ཐོས་པ་རྣ་བའི་བུ་གར་སོང་བར་གྱུར་པ་དེ་དག་ཐམས་ཅད་སྒྲིབ་པ་དང་སྡིག་པ་
མི་བཟད་པ་དང་བྲལ་བར་འགྱུར་རོ། །སྔོན་གྱི་སྒྲིབ་པ་དང་། སྡིག་པ་ལས་རྣམ་པར་
གྲོལ་བར་འགྱུར་རོ། །ཕྱིར་མི་ལྡོག་པར་འགྱུར་རོ།།
དེ་བཞིན་གཤེགས་པ་ཐམས་ཅད་ཀྱི་སྲས་སུ་རིག་པར་བྱའོ། །འཕགས་
པ་སྤྱན་རས་གཟིགས་དབང་ཕྱུག་གི་སྲས་ཀྱི་ཐུ་བོ་ཡིན་ནོ། །རྟག་ཏུ་འཕགས་པ་
སྤྱན་རས་གཟིགས་དབང་ཕྱུག་གྲོགས་མཛད་ཅིང་རྗེས་སུ་འབྲང་བར་འགྱུར་རོ།
།རྟག་ཏུ་དབུགས་འབྱིན་པར་མཛད་པར་འགྱུར་རོ། །མཐར་བྱང་ཆུབ་ཀྱི་སྙིང་པོ་
ལ་གནས་ཀྱི་བར་དུ་རྟག་ཏུ་རྗེས་སུ་བསྲུང་བར་མཛད་དོ། །སེམས་ཅན་གང་ཞིག་
དཀྱིལ་འཁོར་དེའི་ཕྱོགས་སུ་སོང་
་སྟེ། ས་གཞི་སྣང་བ་ཙམ་མཐོང་བ་དེ་དག་ཐམས་
ཅད་ཀྱང་ཕྱིར་མི་ལྡོག་པར་འགྱུར་རོ། །ཉོན་མོངས་ཐམས་ཅད་བསྲེགས་ཤིང་
སྒྲིབ་པ་ཐམས་ཅད་ལས་ཡོངས་སུ་གྲོལ་བར་འགྱུར་རོ། །དེའི་སའི་རྡུལ་རླུང་གིས་
བདས་ཏེ་དེ་ལུས་ལ་ཕོག་པ་གང་ཡིན་པ་དེ་ཡང་སེམས་ཅན་ངན་པ་ཡང་རུང་སྟེ།



སྐབས་དྲུག་པ། 139
དེ་དག་ཐམས་ཅད་ཕྱིར་མི་ལྡོག་པའི་གནས་ལ་རབ་ཏུ་གནས་པར་འགྱུར་རོ། །སྡིག་
པ་ཐམས་ཅད་ལས་ཡོངས་སུ་གྲོལ་བ་དང་། འཕགས་པ་སྤྱན་རས་གཟིགས་དབང་ཕྱུག་
རྟག་ཏུ་མཐོང་བ་དང་ལྡན་པར་འགྱུར་རོ། །དེ་བཞིན་གཤེགས་པ་ཐམས་ཅད་དགོངས་
པར་འགྱུར་རོ། །བྱང་ཆུབ་སེམས་དཔའ་ཐམས་ཅད་ཀྱིས་དབུགས་ཕྱུང་བར་འགྱུར་རོ།
།ལྷ་ཐམས་ཅད་ཀྱིས་བསྲུང་བར་འགྱུར་རོ། །བསོད་ནམས་ཀྱི་ཕུང་པོ་ཆེན་པོ་ཡོངས་
སུ་བཟུང་བར་འགྱུར་རོ། །དགེ་བའི་རྩ་བ་ཆེན་པོ་དང་ལྡན་པར་འགྱུར་རོ། །དེ་ལྟར་
སྒྲ་ཐོས་པ་ཙམ་དང་། མིང་འཛིན་པ་ཙམ་གྱིས་འབྲས་བུ་ཆེན་པོ་འཐོབ་པར་འགྱུར་རོ།
།ཞེས་དང་། འཕགས་པ་སྤྱན་རས་གཟུགས་དབང་ཕྱུག་ཞལ་བཅུ་གཅིག་པའི་གཟུངས་
ཞེས་བྱ་བའི་རྒྱུད་ལས། བདག་གི་སྙིང་པོ་འདི་བཏོན་པས། བྱང་ཆུབ་སེམས་
དཔའ་རྣམ་པར་ཐར་པ་རྒྱལ་བ་ཐམས་ཅད་ཀྱི་སྙིང་རྗེ་འཇུག་པ་ཡེ་ཤེས་ཀྱི་སྙིང་
པོ་ཞེས་བགྱི་བ་ཐོབ་པ་ལགས་སོ། །གང་དག་བཅིང་པས་བཅིངས་པ་རྣམས་དང་།
གང་དག་བཅིང་བ་ལ་ཐུག་པ་རྣམས། ཆབ་དང་། ཞུགས་དང་། སྡུག་བསྔལ་རྣམ་
པ་སྣ་ཚོགས་ཀྱིས་ཉེན་པའི་སེམས་ཅན་ཐམས་ཅད་ལ་བདག་གི་སྙིང་པོ་འདིས་གནས་པ་
དང་། བསྐྱབ་པ་དང་། སྐྱབས་དང་། དཔུང་གཉེན་བགྱིའོ། །གནོད་སྦྱིན་དང་སྲིན་པོ་
སྡང་བ་རྣམས་ཀྱང་སྙིང་པོ་འདིས་བཀུག་ལ་བྱམས་པའི་སེམས་དང་སྙིང་རྗེའི་སེམས་
སུ་བགྱི་སྟེ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་དགོད་པར་བགྱིའོ།
།བཅོམ་ལྡན་འདས་བདག་གི་སྙིང་པོ་འདི་ནི་དེ་ལྟར་རྫུ་འཕྲུལ་ཆེ་བ་ལགས་སོ།།
ལན་གཅིག་བརྗོད་པས་རྩ་བའི་ལྟུང་བ་བཞི་པོ་དག་ཀྱང་བྱང་བར་འགྱུར།
མཚམས་མ་མཆིས་པ་ལྔ་པོ་དག་ཀྱང་མ་ལུས་པར་འབྱང་བར་འགྱུར་ན། ཇི་སྐད་
བསྟན་པ་བཞིན་དུ་ནན་ཏན་བགྱིད་པ་ལྟ་སྨོས་ཀྱང་ཅི་འཚལ། དེ་དག་ནི་སངས་རྒྱས་
བྱེ་བ་ཁྲག་ཁྲིག་འབུམ་ཕྲག་དུ་མ་ལ་དགེ་བའི་རྩ་བ་བསྐྱེད་པར་འགྱུར་བ་ལགས་ན།



140 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
):
ར་པར་
བཟླས་བརྗོད་བགྱིད་པ་དང་། བསྒྲུབ་པ་ལྟ་སྨོས་ཀྱང་ཅི་འཚལ་ཏེ། བསམ་པ་ཐམས་
ཅད་ཡིད་བཞིན་དུ་ཡོངས་སུ་རྫོགས་པར་བགྱིའོ། །སུ་ཞིག་བདག་གི་སླད་དུ་ཚེས་
བཅུ་བཞི་འམ། བཅོ་ལྔ་ལ་སྨྱུང་བ་བགྱིས་ན། དེ་བསྐལ་པ་བཞི་ཁྲིའི་འཁོར་བ་
བསྙིལ་བར་འགྱུར་ལགས་སོ། །བཅོམ་ལྡན་འདས་བདག་གི་མིང་འཛིན་པ་ནི་དོན་
མཆིས་ཏེ། སངས་རྒྱས་བྱེ་བ་ཕྲག་འབུམ་གྱི་བས་ལྷག་ལགས་སོ། །བདག་གི་མིང་
འཛིན་པའི་སེམས་ཅན་ཐམས་ཅད་ནི་ཕྱིར་མི་ལྡོག་པ་ཉིད་ལ་གནས་པར་འགྱུར།
བྲོ་ནད་ཐམས་ཅད་ལས་ཡོངས་སུ་ཐར་བར་འགྱུར། སྒྲིབ་པ་ཐམས་ཅད་དང་།
ལུས་དང་ངག་དང་ཡིད་ཀྱི་ཉེས་པར་སྤྱོད་པ་ཐམས་ཅད་ལས་ཡོངས་སུ་ཐར་བར་
འགྱུར་ལགས་སོ།།
གང་ལ་ལ་ཞིག་ཆོ་ག་བཞིན་དུ་སྦྱོར་བ་བགྱིད་ན་དེ་དག་གི་མྱུར་པ་
སངས་རྒྱས་ཀྱི་བྱང་ཆུབ་ཐོབ་པ་ལགས་སོ་ཞེས་པ་དང་། འཕགས་པ་སྤྱན་རས་
གཟི གས་དབང་ཕྱུག་མིག་སྟོང་ལག་སྟོང་དང་ལྡན་པའི་ཆོ་ག་ཞིབ་མོ་ལས།
སུ་ཞིག་གཟུངས་སྔགས་འདི་འཛིན་པ་དེས་ཚེས་བཅོ་ལྔའི་ཟླ་བ་ཉ་བ་ལ་བསླབ་
པའི་གཞི་བརྒྱད་བཟུང་སྟེ། གོས་གཙང་མ་བགོས་ལ་རིང་བསྲེལ་དང་བཅས
པའི་མཆོད་རྟེན་གྱི་མདུན་དུའམ། སངས་རྒྱས་ཀྱི་གཟུགས་ཀྱི་སྤྱན་སྔར་ཙན་
དན་དཀར་པོའི་དཀྱིལ་འཁོར་བགྱིས་ལ་དེ ར་མེ་ཏོག་སྣ་ཚོགས་གཏོར་བར་བགྱི།
བདུག་པས་ཀྱང་བདུག་པར་བགྱི། མར་མེ་ཡང་
ང་བུད་པར་བགྱིའོ། སངས་རྒྱས་བཅོམ་
ལྡན་འདས་ལ་གུས་པ་བསྐྱེད་པར་བགྱིའོ། །དེའི་ཚེ་གཟུངས་སྔགས་འདི་ཡང་ལན་
བརྒྱ་རྩ་བརྒྱད་བཟླས་བརྗོད་བགྱིས་ན་བྱང་ཆུབ་སེམས་དཔའ་འཕགས་པ་སྤྱན་རས་
གཟིགས་དབང་ཕྱུག་དཀྱིལ་འཁོར་དེ ར་འདུག་སྟེ། མཚམས་མེད་པ་ལ་སོགས་
པ་ལས་ཀྱི་སྒྲིབ་པ་མི་དགེ་བ་ཇི་སྙེད་མཆིས་པ་ཐམས་ཅད་འབྱང་བར་འགྱུར་རོ།
…



སྐབས་དྲུག་པ། 141
།ལུས་དང་ངག་དང་ཡིད་ཀྱི་ལས་རྣམས་ཀྱང་ཡོངས་སུ་དག་པར་འགྱུར་རོ།
།སངས་རྒྱས་ཀྱི་ཏིང་ངེ་འཛིན་གྱི་སྟོབས་ཀྱང་འཐོབ་བོ། །འོད་ཟེར་གྱིས་དབང་
བསྐུར་བའི་སྟོབས་ཀྱང་འཐོབ་བོ། །ས་དང་ཕ་རོལ་ཏུ་ཕྱིན་པ་ཡང་ཡོངས་སུ་
རྫོགས་པར་འགྱུར་རོ། །ཞེས་སོགས་ཕན་ཡོན་མཐའ་ཡས་པ་གསུངས་སོ། །སྨྲས་པ།
གང་གི་མཚན་སྙན་བདུད་རྩིའི་གཟེགས་མ་ཙམ། །སྒྲ་འཛིན་བུ་གའི་སྣོད་དུ་ལྷུང་
ཙམ་གྱིས། །སྲིད་ཞིའི་འཇིགས་པ་མ་ལུས་སེལ་མཛད་པ། །མགོན་པོ་ཐུགས་
རྗེ་ཅན་ལ་སྐྱབས་སུ་མཆི། །བྱམས་དང་སྙིང་རྗེ་བྱང་སེམས་ཀྱིས་བསྐུལ་ནས།
།སྒོ་གསུམ་ཐུགས་རྗེ་ཆེན་པོའི་ངོ་བོ་རུ། །བསྒྱུར་ཕྱིར་ལྷ་དྲུག་སྒོམ་པར་བྱེད་པ་ལ།
།ཐུགས་རྗེ་ཆེན་པོའི་རྣལ་འབྱོར་པ་ཞེས་བརྗོད། །གཟུངས་སྔགས་བཟླས་བརྗོད་ཡན་
ལག་རྣམ་བཞི་དང་། །བཟླས་བརྗོད་བྲལ་བའི་བསམ་གཏན་རྣམ་གསུམ་གྱིས། །ས་
ལམ་རིམ་པ་མ་ལུས་མཐར་ཕྱིན་ཏེ།
།ཐུགས་རྗེ་ཆེན་པོའི་གོ་འཕ
འཕང་མྱུར་ཐོབ་ཤོག
།ཐུགས་རྗེ་ཆེན་པོའི་སྒྲུབ་ཐབས་ཀྱི་དོན་རྣམ་པར་བཤད་པ། བྱ་བའི་རྒྱུད་ཀྱི་དོན
གསལ་མཁས་པའི་དགའ་སྟོན་ཞེས་བྱ་བ་ལས། སྒྲུབ་ཐབས་དངོས་གཞི་སྨྱུང་བར་
གནས་པའི་ཆོ་ག་དང་བཅས་པ་བཤད་པའི་སྐབས་ཏེ་དྲུག་པའོ།། །།



སྐབས་བདུན་པ།
ܒ
མདོར་བསྡུས་ཏེ་བསྟོད་ཅིང་ཕྱག་འཚལ་བ།
༄༅། །རྗེ་བཙུན་བླ་མ་དམ་པ་ཐུགས་རྗེ་ཅན་རྣམས་ཀྱི་ཞབས་ལ་དུས་ཐམས་ཅད་
དུ་ཕྱག་འཚལ་ཞིང་སྐྱབས་སུ་མཆིའོ། །བརྩེ་བ་ཆེན་པོས་རྗེས་སུ་གཟུང་དུ་གསོལ།
གསུམ་པ་དགེ་སློང་མ་དཔལ་མོས་མཛད་པའི་ཐུགས་རྗེ་ཆེན་པོའི་བསྟོད་པའི་དོན་
བྱེ་བྲག་ཏུ་བཤད་པ་ལ་གསུམ། མདོར་བསྡུས་ཏེ་བསྟོད་ཅིང་ཕྱག་འཚལ་བ་དང་།
བསྟོད་པ་རྒྱས་པར་བཤད་པ་དང་། བསྟོད་པ་འདི་བརྗོད་པའི་ཕན་ཡོན་བསྟན་པའོ།།
དང་པོ་ནི། དབུ་མ་སྙིང་པོ་ལས། སུ་ཞིག་ཆུ་ཤིང་དབུ་མ་ལྟར། །སྙིང་པོ་
མེད་པའི་ལུས་འདི་དག །གཞན་ཕན་རྐྱེན་དུ་སྒྲུབ་བྱེད་པས། །ལྷུན་པོ་སྙིང་པོར་
སྒྲུབ་མི་བྱེད། །ཡ་རབས་སྙིང་རྗེ་ལྡན་པས་ནི། །སྐད་ཅིག་རེ་རེར་རྒ་ཤི་དང་།
།ནད་ཀྱི་གཞིར་གྱུར་ལུས་དག་ནི། །གཞན་ལ་བདེ་སྐྱིད་གཞིར་བྱེད་དོ། །དམ་
ཆོས་སྒྲོན་དང་བཅས་པ་ལ། །མི་ཁོམ་བརྒྱད་སྤངས་ཁོམས་པ་འདི། །སྐྱེས་བུ་ཆེན་
པོའི་སྤྱོད་པ་ཡིས། །འབྲས་བུ་ཡོད་པར་བྱ་བའི་རིགས། །ཞེས་གསུངས་པ་ལྟར།
ཤིན་ཏུ་རྙེ ད་དཀའ་ཞིང་རྙེ ད་ན་དོན་ཆེ་བའི་དལ་འབྱོར་གྱི་རྟེན་བཟང་པོ་ཐོབ།
ཤིན་ཏུ་མཇལ་བར་དཀའ་བ་རྒྱལ་བའི་བསྟན་པ་རིན་པོ་ཆེ་དང་ལན་ཅིག་མཇལ་
བའི་སྐབས་འདིར་དལ་བའི་རྟེན་ལ་སྙིང་པོ་ལེན་པའི་ཐབས་མཆོག་ཏུ་གྱུར་པ་ནི།
རྒྱལ་བའི་བསྟན་པ་རིན་པོ་ཆེའི་སྒོར་ཞུགས་ནས་བསྟན་པའི་སྙིང་པོ་ཚང་ལ་མ་ནོར་བ་



144 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ཞིག་ལ་ཐོས་བསམ་སྒོམ་གསུམ་གྱིས་འཇུག་པ་ཉིད་ཡིན་ལ། དེ་ལ་རྒྱལ་བས་གདུལ་
བྱའི་ཁམས་དང་བསྟུན་ནས་དྲང་དོན་ངེས་དོན་གྱི་གསུང་རབ་མཐའ་ཡས་པ་ཞིག་
བཀའ་སྩལ་པ་ལས། ངེས་དོན་འགྲེལ་བར་རྒྱལ་བ་རང་ཉིད་ཀྱིས་ལུང་བསྟན་པའི་
ཤིང་རྟ་ཆེན་པོ་ཀླུ་སྒྲུབ་དང་ཐོགས་མེད་གཉིས་ཀྱི་རྗེས་སུ་འབྲངས་ཏེ་ཐེག་པ་ཆེན་པོའི་
ལམ་ཚང་ལ་མ་ནོར་བ་ཞིག་ལ་འཇུག་དགོས་ལ། དེ་ནི་སློབ་དཔོན་ཟླ་བ་གྲགས་པས།
ཀུན་རྫོབ་དེ་ཉིད་གཤོག་ཡངས་དཀར་པོ་རྒྱས་གྱུར་པ། །ངང་པའི་རྒྱལ་པོ་དེ་ནི་སྐྱེ་
བའི་ངང་པ་ཡིས། །མདུན་དུ་བདར་ནས་དགེ་བའི་རླུང་གིས་ཤུགས་སྟོབས་ཀྱིས།
།རྒྱལ་བའི་ཡོན་ཏན་རྒྱ་མཚོའི་ཕ་རོལ་མཆོག་ཏུ་འགྲོ། ཞེས་གསུངས་པ་ལྟར།
གཟུགས་སྐུ་འགྲུབ་པའི་རྒྱུ་ཐབས་ཀྱི་ཆ་དང་། ཆོས་སྐུ་འགྲུབ་པའི་རྒྱུ་ཤེས་རབ་ཀྱི་ཆ་
གཉིས་ཚང་བའི་ཐེག་པ་ཆེན་པོའི་ལམ་ཡོངས་སུ་རྫོགས་པ་ཞིག་ལ་བསླབ་དགོས་ཀྱི།
ལམ་གྱི་ཆ་རེ་རེས་མི་ཆོག་པར་གསུངས་ལ། དེ་ཡང་རྣམ་སྣང་མངོན་བྱང་གི་
རྒྱུད་ལས། ཐམས་ཅད་མཁྱེན་པའི་ཡེ་ཤེས་དེ་ནི་སྙིང་རྗེའི་རྩ་བ་ལས་བྱུང་བ་ཡིན།
བྱང་ཆུབ་ཀྱི་སེམས་ཀྱི་རྒྱུ་ལས་བྱུང་བ་ཡིན། ཐབས་ཀྱིས་མཐར་ཕྱིན་པ་ཡིན་ནོ།
།ཞེས་དང་། དབུ་མ་རིན་ཆེན་འཕྲེང་བ་ལས། བདག་ཉིད་དང་ནི་འཇིག་རྟེན་འདིས།
།བླ་མེད་བྱང་ཆུབ་ཐོབ་འདོད་ན། །དེ་ཡི་རྩ་བ་བྱང་ཆུབ་སེམས། །རི་དབང་རྒྱལ་པོ་
ལྟར་བརྟན་དང་། །ཕྱོགས་མཐས་གཏུགས་པའི་སྙིང་རྗེ་དང་། །གཉིས་ལ་མི་བརྟེན་
ཡེ་ཤེས་ལགས། །ཞེས་གང་གསུངས་པ་ལྟར་རོ།།
དེ་ལྟ་བུའི་ཐབས་ཤེས་ཆ་ཚང་བའི་ཐེག་པ་ཆེན་པོའི་ལམ་གྱི་རྩ་བ་ནི་བྱང་
ཆུབ་ཀྱི་སེམས་རིན་པོ་ཆེ་ཉིད་ཡིན་ལ། བྱང་ཆུབ་སེམས་རིན་པོ་ཆེའི་རྒྱུའི་རྩ་བ་
ནི་སྙིང་རྗེ་ཆེན་པོ་ཉིད་ཡིན་པས། ཐེག་པ་ཆེན་པོར་འཇུག་འདོད་པ་རྣམས་ཀྱིས་ནི།
ཐོག་མར་སྙིང་རྗེ་ཆེན་པོ་བསྐྱེད་པའི་ཐ
་ཐབས་ལ་འབད་དགོས་སོ། །དེ་ཡང་ཆོས་ཡང་



སྐབས་བདུན་པ། 145
དག་པར་སྡུད་པའི་མདོ་ལས། བཅོམ་ལྡན་འདས་བྱང་ཆུབ་སེམས་དཔས་ཆོས་རབ་
ཏུ་མང་པོ་དག་ལ་བསླབ་པར་མི་བགྱིའོ། །བཅོམ་ལྡན་འདས་བྱང་ཆུབ་སེམས་དཔས་
ཆོས་གཅིག་རབ་ཏུ་བཟུང་ཞིང་རབ་ཏུ་རྟོགས་པར་བགྱིས་ན་སངས་རྒྱས་ཀྱི་ཆོས་
ཐམས་ཅད་དེའི་ལག་མཐིལ་ན་མཆིས་པ་ལགས་སོ། །ཆོས་གཅིག་པོ་གང་ཞེ་ན།
འདི་ལྟ་སྟེ་སྙིང་རྗེ་ཆེན་པོའོ། །བཅོམ་ལྡན་འདས་སྙིང་རྗེ་ཆེན་པོས་ནི་སངས་
རྒྱས་ཀྱི་ཆོས་ཐམས་ཅད་བྱང་ཆུབ་སེམས་དཔའ་རྣམས་ཀྱི་ལག་མཐིལ་དུ་མཆིས་
པ་ལགས་སོ། །བཅོམ་ལྡན་འདས་དཔེར་བགྱི་ན་འཁོར་ལོས་བསྒྱུར་བའི་རྒྱལ་པོའི་
འཁོར་ལོ་རིན་པོ་ཆེ་དེ་གང་དུ་མཆིས་པ་དེར་དཔུང་གི་ཚོགས་ཐམས་ཅད་མཆིའོ།
།བཅོམ་ལྡན་འདས་དེ་བཞིན་དུ་བྱང་ཆུབ་སེམས་དཔའི་སྙིང་རྗེ་ཆེན་པོ་གང་དུ་
མཆིས་པ་དེར་སངས་རྒྱས་ཀྱི་ཆོས་ཐམས་ཅད་མཆིའོ། །བཅོམ་ལྡན་འདས་དཔེ་
བགྱི་ན་སྲོག་གི་དབང་པོ་མཆིས་ན་དབང་པོ་གཞན་རྣམས་ཀྱང་མཆིས་པར་འགྱུར་རོ།
།བཅོམ་ལྡན་འདས་དེ་བཞིན་དུ་སྙིང་རྗེ་ཆེན་པོ་མཆིས་ན་བྱང་ཆུབ་སེམས་དཔའི་
ཆོས་གཞན་རྣམས་ཀྱང་འབྱུང་བར་འགྱུར་རོ། །ཞེས་ཐོག་མར་སྙིང་རྗེ་ཆེན་པོ་ལ་
བསླབ་དགོས་ཚུལ་དང་། སྙིང་རྗེ་ཆེན་པོ་རྒྱུད་ལ་སྐྱེས་ན་ཐེག་པ་ཆེན་པོའི་ལམ་
ཐམས་ཅད་བདེ་བླག་ཏུ་འགྲུབ་པ་དང༌། སྙིང་རྗེ་ཆེན་པོ་མེད་ན་ཐེག་པ་ཆེན་པོའི་
ལམ་ཐམས་ཅད་གཏན་ནས་མེད་པར་འགྱུར་བ་དཔེ་དང་བཅས་ཤིན་ཏུ་གསལ་བར་
གསུངས་སོ།།
བློ་གྲོས་མི་ཟད་པས་བསྟན་པ་ལས། བཙུན་པ་ཤཱ་ར་དྭ་ཏིའི་བུ་གཞན་ཡང་
བྱང་ཆུབ་སེམས་དཔའ་རྣམས་ཀྱི་སྙིང་རྗེ་ཆེན་པོ་མི་ཟད་དོ། །དེ་ཅིའི་ཕྱིར་ཞེ་ན།
སྔོན་དུ་འགྲོ་བའི་ཕྱིར་རོ། །བཙུན་པ་ཤཱ་ར་དྭ་ཏིའི་བུ་འདི་ལྟ་སྟེ་དཔེར་ན། དབུགས་
ཕྱི་ནང་དུ་རྒྱུ་བ་ནི་མིའི་སྲོག་གི་དབང་པོའི་སྔོན་དུ་འགྲོ་བ་ཡིན་ནོ། །དེ་བཞིན་དུ་བྱང་



146 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ཆུབ་སེམས་དཔའི་སྙིང་རྗེ་ཆེན་པོ་ནི་ཐེག་པ་ཆེན་པོ་ཡང་དག་པར་འགྲུབ་པའི་སྔོན་དུ་
འགྲོ་བ་ཡིན་ནོ། །ཞེས་དང་། ག་ཡ་གོ་རི་ལས་ཀྱང་། འཇམ་དཔལ་བྱང་ཆུབ་སེམས་
དཔའ་རྣམས་ཀྱི་སྤྱོད་པའི་རྩོམ་པ་ནི་ཅི། གནས་ནི་གང་། འཇམ་དཔལ་གྱིས་སྨྲས་པ།
ལྷའི་བུ་བྱང་ཆུབ་སེམས་དཔའ་རྣམས་ཀྱི་སྤྱོད་པའི་རྩོམ་པ་ནི་སྙིང་རྗེ་ཆེན་པོའོ།
།གནས་ནི་སེམས་ཅན་ནོ། །ཞེས་དང་། མདོར་ན་སློབ་དཔོན་ཟླ་བ་གྲགས་པས།
གང་ཕྱིར་བརྩེ་ཉིད་རྒྱལ་བའི་ལོ་ཏོག་ཕུན་ཚོགས་འདིའི། །ས་བོན་དང་ནི་སྤེལ་ལ་
ཆུ་འདྲ་ཡུན་རིང་དུ། །ལོངས་སྤྱོད་གནས་ལ་སྨིན་པ་ལྟ་བུར་འདོད་གྱུར་པ། །དེ་
ཕྱིར་བདག་གིས་ཐོག་མར་སྙིང་རྗེ་བསྟོད་པར་བགྱི། །ཞེས་གང་གསུངས་པ་ལྟར།
ཐོག་མར་ཐེག་པ་ཆེན་པོའི་ལམ་ལ་སློབ་པའང་སྙིང་རྗེ་འབའ་ཞིག་ལ་རག་ལས་ཤིང་།
བར་དུ་ཐེག་པ་ཆེན་པོའི་ས་ལམ་རིམ་གྱིས་བགྲོད་པའང་སྙིང་རྗེ་ལ་རག་ལས་པ་དང་།
མཐར་སངས་རྒྱས་ནས་ཀྱང་། འཁོར་བ་མ་སྟོངས་ཀྱི་བར་དུ་ནམ་ཡང་གཡེལ་བ་མེད་
པར་སེམས་ཅན་གྱི་དོན་འབའ་ཞིག་མཛད་པ་ཡང་སྙིང་རྗེའི་མཐུ་ཁོ་ན་ཡིན་པས་ན།
ཐེག་པ་ཆེན་པོའི་ལམ་ཐམས་ཅད་ཀྱི་རྩ་བ་དང༌། སྙིང་པོ་ལྟ་བུ་ནི་སྙིང་རྗེ་ཆེན་པོ་
ཉིད་ཡིན་ནོ།།
དེས་ན། ཐེག་པ་ཆེན་པོར་འཇུག་འདོད་པ་རྣམས་ཀྱིས་ནི་སྙིང་རྗེ་ཆེན་པོ་
བསྐྱེད་པ་ལ་སྐྱེས་བུའི་རྩལ་ཅི་ཡོད་ཀྱིས་འབད་དགོས་ལ། དེ་ཡང་སྙིང་རྗེ་ཆེན་
པོ་རྒྱུད་ལ་སྐྱེ་བའི་ཉེར་ལེན་གྱི་རྒྱུ་ནི་སེམས་ཅན་ཐམས་ཅད་མར་ཤེས་པ་དང་།
དྲིན་དྲན་དྲིན་གཟོ་རྣམས་ཡུན་རིང་དུ་བསམས་ཏེ་ཡིད་འོང་གི་བྱམས་པ་བསྒྲུབས།
དེ་ནས་སྙིང་རྗེའི་དམིགས་རྣམ་སྐྱོང་བ་ཡིན་ཀྱང་། ལྷན་ཅིག་བྱེད་རྐྱེན་ལྷ་དང་
བླ་མར་གསོལ་བ་འདེབས་པ་དང་། བསག་སྦྱང་ལ་འབད་པ་སོགས་ཤིན་ཏུ་གལ་
ཆེ་སྟེ། དེ་ལྟ་མིན་པར་ཉེར་ལེན་དམིགས་རྣམ་སྐྱོང་བ་གཅིག་པུ་ལ་འབད་ཀྱང་།



སྐབས་བདུན་པ། 147
རྒྱུད་ལ་སྐྱེ་དཀའ་ཞིང་ལྷ་དང་བླ་མར་གསོལ་བ་འདེབས་པ་སོགས་ཕྱི་ནང་གི་རྐྱེན་
ཚང་བར་བྱས་ནས་འབད་ན་མྱུར་དུ་རྒྱུད་ལ་སྐྱེ་བ་
བར་འགྱུར་ཏེ། དགེ་བའི་བཤེས་
གཉེན་ཆེན་པོ་པོ་ཏོ་བའི་ཞལ་ནས། ཞར་ལ་ཚོགས་གསོག་པ་དང་སྒྲིབ་པ་སྦྱོང་།
ལྷ་དང་བླ་མ་ལ་གསོལ་བ་འདེབས་ཤིང་། རུས་ཤིང་དང་བཅས་ནས་ནན་ཏན་གྱིས་
བསམས་ན། ལོ་བརྒྱར་ཡང་མི་སྐྱེ་སྙམ་པ་ཅིག་ཀྱང་འདུས་བྱས་སོན་མི་སྡོད་པས་
ཅི་ཞིག་ལྟར་ལ་སྐྱེ་བ་ཡིན། ཞེས་གསུངས་པ་ལྟར་རོ།།
དེས་ན་ཐེག་པ་ཆེན་པོའི་ལམ་ལ་བློ་སྦྱོང་བར་འདོད་པ་རྣམས་ཀྱིས་འཕགས་པ་
སྤྱན་རས་གཟིགས་ལ་གསོལ་བ་འདེབས་པ་གནད་ཆེ་སྟེ། སྤྱིར་སངས་རྒྱས་ཐམས་ཅད་
ལ་སྤངས་རྟོགས་ལ་མཐོ་དམའ་དང་། བྱིན་རླབས་ནུས་མཐུ་ལ་ཆེ་ཆུང་ཁྱད་མེད་ཀྱང་།
སྔོན་གྱི་ཐུགས་བསྐྱེད་སྨོན་ལམ་གྱི་མཐུ་དང་། གདུལ་བྱའི་རྟེན་འབྲེལ་གྱི་དབང་སོགས་
ལས་བྱིན་རླབས་ཇི་ལྟར་འཇུག་པའི་སྒོ་མི་འདྲ་བའི་ཁྱད་པར་ཡོད་པས་བྱམས་སྙིང་
རྗེ་བྱང་ཆུབ་ཀྱི་སེམས་ལ་བློ་སྦྱོང་བར་འདོད་པ་རྣམས་ཀྱིས་བླ་མ་ཐུགས་རྗེ་ཆེན་པོ་
ལ་གསོལ་བ་རྩེ་གཅིག་ཏུ་བཏབ་ན། བྱམས་སྙིང་རྗེའི་རྟོགས་པ་མྱུར་དུ་སྐྱེ་བ་དང་།
འཕེལ་བར་གསུངས་ལ། ཆོས་རབ་ཏུ་རྣམ་འབྱེད་ཀྱི་ཤེས་རབ་འཕེལ་ཕྱིར་རྗེ་བཙུན་
འཇམ་དབྱངས་ལ་གསོལ་བ་འདེབས་པ་གཙོ་བོར་བྱེད་པ་དང་། བགེགས་ཀྱི་འཚེ་
བ་ཞི་ཕྱིར་གསང་བའི་བདག་པོ་ཕྱག་ན་རྡོ་རྗེ་ལ་གསོལ་བ་གདབ་པ་གཙོ་བོར་བྱས་ན།
དེ་དང་དེའི་དངོས་གྲུབ་མྱུར་བར་དཔུང་བཟང་གིས་ཞུས་པའི་རྒྱུད་དང་། ལེགས་
གྲུབ་ཀྱི་རྒྱུད་སོགས་བྱ་སྤྱོད་ཀྱི་
རྒྱུད་རྣམས་ལས་ཡང་
ང་དང་ཡང་དུ་གསུངས་ཤིང་།
བླ་མ་གོང་མ་རྣམས་ཀྱི་གསུང་བགྲོས་དང་། རྣམ་ཐར་ལས་ཀྱང་དེ་བཞིན་དུ་འབྱུང་ངོ་།
།དེ་ཡང་ཇོ་བོའི་བླ་མ་དྷརྨ་རཀྵི་ཏ་ཞེས་བྱ་བ་ཉན་ཐོས་སེན་ལྟ་བའི་གྲུབ་མཐའ་འཛིན་
པ་ཞིག་ཡོད་པ་དེས་ཐེག་པ་ཆེན་པོའི་ཆོས་སྐོར་ལ་སྦྱངས་པ་ཆེར་མ་མཛད་ཀྱང་།



148 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ཐུགས་རྗེ་ཆེན་པོའི་བྱིན་རླབས་ཀྱིས་མགོན་པོ་ཀླུ་སྒྲུབ་ཀྱི་གཟུང་རྣམས་ཐུགས་ལ་
ལམ་གྱིས་ཤར་ཞིང་། ཐེག་པ་ཆེན་པོའི་ལམ་གྱི་རིམ་པ་རྣམས་ཐུགས་ལ་འཁྲུངས་པ་
ཞིག་བྱུང་བ་ལྟ་བུ་དང་། དཔལ་ལྷ་གཅིག་དཱི་པཾ་ཀ་རས་ཀྱང་ཐུགས་རྗེ་ཆེན་པོ་དང་།
རྗེ་བཙུན་སྒྲོལ་མ་ལྷག་པའི་ལྷར་བསྟེན་ནས་གསོལ་བ་འདེབས་པ་གཙོ་བོར་མཛད་པས།
སྤྱིར་ཐུབ་བསྟན་ཡོངས་རྫོགས་ལ་མཁས་ཤིང་གྲུབ་པ་དང་། ལྷག་པར་བྱམས་སྙིང་རྗེ་
བྱང་ཆུབ་ཀྱི་སེམས་ལ་མངའ་བརྙེས་པས་རྒྱ་བོད་ཐམས་ཅད་དུ་འཕྲིན་ལས་ཀྱིས་ཁྱབ་
པར་གྱུར་པ་སོགས་བྱུང་བ་དང་། ཆོས་ཀྱི་རྒྱལ་པོ་ཙོང་ཁ་པ་ཆེན་པོས་ཀྱང་གངས་ཅན་
གྱི་ལྗོངས་འདིར་རྒྱལ་བསྟན་སྙིང་པོ་དྲི་མ་མེད་པའི་ལུགས་སྲོལ་བཟང་པོ་འདི་འཛུགས་
པར་བཞེད་པའི་ཚེ་ཐུགས་རྗེ་ཆེན་པོ་རང་བྱུང་ལྔ་ལྡན་གྱི་སྐུ་མདུན་དུ་སྨྱུང་བར་གནས་
པའི་ཆོ་ག་དང་བཅས་གསོལ་བ་ཤུགས་དྲག་ལ་ཡུན་རིང་བ་འདེབས་པར་མཛད་པས།
ཐུགས་བཞེད་རྣམས་ལྷུན་གྱིས་འགྲུབ་པའི་མཚན་མ་བརྟན་པོ་རྙེད་ནས་རི་བོ་དགའ་
ལྡན་གྱི་དགོན་པ་འདེབས་པར་མཛད་པ་སོགས་བྱང་ཕྱོགས་ནོར་འཛིན་གྱི་ཁྱོན་མ་ལུས་
འཕྲིན་ལས་རྣམ་པར་དཀར་བའི་འོད་ཀྱིས་ཁྱབ་པ་འདི་བྱུང་བ་དང་།།
དེ་བཞིན་དུ་འཇམ་དབྱངས་ཆོས་རྗེ་བཀྲ་ཤིས་དཔལ་ལྡན་པས་ཀྱང་ཉིན་རེར་
ཡིག་དྲུག་ཁྲི་ཚོ་རེ་ཆག་མེད་མཛད་པ་སོགས་ཐུགས་རྗེ་ཆེན་པོ་ལ་གསོལ་བ་རྩེ་
གཅིག་ཏུ་འདེབས་པར་མཛད་པས་སྐད་ཅིག་ལ་འབྲས་སྤུངས་སུ་དགེ་འདུན་སྟོང་
ཕྲག་མང་པོ་གློ་བུར་དུ་འདུས་པ་སོགས་བསྟན་པ་ལ་བྱ་བ་རྒྱ་ཆེར་མཛད་པ་དང་།
དེ་བཞིན་དུ་ཐམས་ཅད་མཁྱེན་པ་དགེ་འདུན་གྲུབ་པས་ཀྱང་། ཐུགས་རྗེ་ཆེན་པོ་དང་
རྗེ་བཙུན་སྒྲོལ་མ་ལ་གསོལ་བ་རྩེ་གཅིག་ཏུ་བཏབ་སྟེ། གཙང་རོང་གི་ཕྱོགས་མུན་
པའི་གླིང་ལྟ་བུར་གྱུར་ནས་ཡོད་པ་ལ། འཇམ་མགོན་བསྟན་
ད་པའི་སྒྲོན་མེ་གསར་དུ་
འཛུགས་པར་མཛད་པས་ཐུབ་བསྟན་ཡོངས་སུ་རྫོགས་པའི་ཉིན་བྱེད་གསར་དུ་ཤར་བ་
ད



སྐབས་བདུན་པ། 149
ལྟར་དུ་གྱུར་ཅིང་། འཕྲིན་ལས་ཀྱི་རྒྱུན་ཆེས་ཆེར་འཕེལ་བར་གྱུར་པ་འདི་བཞིན་དང༌།
གྲུབ་ཆེན་ཆོས་རྡོ་རྗེ་ཞེས་ཡོངས་སུ་གྲགས་པ་དེ་ཉིད་ཀྱིས་ཀྱང་ཐུགས་རྗེ་ཆེན་པོ་ལ་
གསོལ་བ་རྩེ་གཅིག་ཏུ་འདེབས་པར་མཛད་པས། འཕགས་མཆོག་ཕྱག་ན་པདྨོས་
ཞལ་མངོན་སུམ་དུ་བསྟན། དེའི་རྐྱེན་གྱིས་ཉམས་རྟོགས་དབྱར་གྱི་མཚོ་བཞིན་དུ་
འཕེལ་ཏེ། སངས་རྒྱས་དང་བྱང་ཆུབ་སེམས་དཔའ་གྲངས་མེད་པའི་ཞལ་གཟིགས།
ལྷག་པར་རྗེ་བཙུན་ཙོང་ཁ་པ་ཆེན་པོས་ཞལ་དངོས་སུ་བསྟན་ཏེ་སྙན་བརྒྱུད་ཀྱི་
གདམས་པ་ཡོངས་སུ་རྫོགས་པར་གནང་སྟེ། ཐུགས་ཉམས་སུ་བཞེས་པས་ཚེ་གཅིག་
ཉིད་ལ་ཟུང་འཇུག་གི་སྐུ་བརྙེས་པ་དེ་བྱུང་ཞིང་། དེ་བཞིན་དུ་བདག་གི་བླ་མ་གྲུབ་པའི་
དབང་ཕྱུག་ཆེན་པོ་དེ་ཉིད་ཀྱང་ཐུགས་རྗེ་ཆེན་པོའི་གསོལ་འདེབས་མཛད་བའི་དུས་
དག་པའི་མཚན་མ་ཁྱད་པར་ཅན་བརྙེས་པའི་ཚུལ་རྣམ་ཐར་དུ་བརྗོད་ཟིན་པ་ལྟར་དང་།
བདག་གི་བླ་མ་རྗེ་བཙུན་བྱམས་པའི་མཚན་ཅན་ཡང་། ཐུགས་རྗེ་ཆེན་པོའི་རྣལ་འབྱོར་
ལ་གཞོལ་བར་མཛད་ཅིང་། མཆོག་དམན་བར་མའི་སྐྱེ་བོ་བགྲང་བ་ལས་འདས་པ་དག་
ཐུགས་རྗེ་ཆེན་པོའི་རྣལ་འབྱོར་ལ་འཁྲིད་པར་མཛད་དོ།།
དེ ས་ན་སྤྱིར་གདུལ་བྱ་ཐམས་ཅད་དང་། ཁྱད་པར་བྱང་ཕྱོགས་གངས་
རིའི་ཁྲོད་དུ་གནས་པའི་གདུལ་བྱ་རྣམས་ཀྱིས་ནི་ཐུགས་རྗེ་ཆེན་པོ་ལ་གསོལ་
བ་འདེབས་པ་ཤིན་ཏུ་གལ་ཆེའོ། །ཐུགས་རྗེ་ཆེན་པོ་ལ་གསོལ་བ་འདེབས་པའི་
ཚུལ་སྔོན་གྱི་དམ་པ་སོ་སོས་མཛད་པ་མང་དུ་སྣང་ན་ཡང་། གྲུབ་མཆོག་དཔལ་
མོས་མཛད་པའི་གསོལ་འདེབས་འདི་ནི། ཐུགས་རྗེ་ཆེན་པོས་དངོས་སུ་ཞལ་
གཟིགས་དུས་མཛད་པར་གྲགས་པས་བྱིན་རླབས་ཀྱི་ཚན་ཁ་ཤིན་ཏུ་ཆེ་བ་དང་།
ལྷག་པར་ཁ་བ་ཅན་པ་རྣམས་ལ་བྱིན་རླབས་མྱུར་དུ་འཇུག་པའི་རྒྱུར་འགྱུར་བར་
དགེ་སློང་མ་དཔལ་མོ་དེ་ཉིད་ཀྱིས་རྟེན་འབྲེལ་སྒོ་དུ་མ་ནས་བསྒྲིག་པར་མཛད་དེ།



150 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
དགེ་སློང་མ་དཔལ་མོས་རང་གི་ཐུགས་དམ་རྟེན་ཐུགས་རྗེ་ཆེན་པོ་བཅུ་གཅིག་ཞལ་
གྱི་སྐུ་དེ་བསྣམས་ནས་རྫུ་འཕྲུལ་གྱིས་བོད་ཡུལ་དུ་བྱོན་ཏེ། ཕ་བོང་ཁའི་བྲག་ནོར་
བུ་དགའ་འཁྱིལ་འདྲ་བའི་སྟེང་དུ་བབས་པས། བྲག་དེའི་སྟེང་དུ་དགེ་སློང་མ་དཔལ་
མོའི་ཞབས་རྗེས་གསལ་བར་བྱོན། འཕགས་པའི་སྐུ་བྲག་དེའི་འོག་ཏུ་གཏེར་དུ་སྦས་
པ། དེ་རྗེས་དགེ་སློང་མ་དཔལ་མོའི་རྣམ་སྤྲུལ་གུང་རུ་རྒྱལ་མཚན་བཟང་པོས་སེ་
རའི་མཁན་པོ་མཛད་སྐབས། ཉང་བྲན་པའི་ར་རྫི་ཉིན་ལྟར་རེ་དེ་ལ་ར་འཚོ་བ་ལ།
ར་མ་ཞིག་བྲག་དེའི་འོག་ཏུ་རྟག་པར་འགྲོ་བ་མཐོང་བས་ཕུག་པའི་ནང་དུ་འུར་རྡོ་
འཕངས་པས། ཟངས་ཀྱི་
་སྐད་འདྲ་བ་ཞིག་ལྷང་ངེ་བྱུང་། ར་རྫིས་ནང་དུ་ཞུགས་ཏེ་
བལྟས་པས། འཕགས་པའི་སྐུ་འདི་གན་རྐྱལ་དུ་བཞུགས་པ་ལ་ར་མའི་འོ་མས་མཆོད་
པར་རིག་སྟེ། དེར་ཕྱིན་པས་འཕགས་པས་གསུང་བྱོན་ཏེ། རྒྱལ་མཚན་བཟང་པོ་
ལ་ང་ལོང་གྱིས་གསུངས་པ་ལྟར་འཕྲིན་བསྐྱལ་བས། དེ་མ་ཐག་ཆོས་རྗེ་ཉིད་ཕེབས་
ཏེ་སྐུ་རྒྱབ་ཏུ་གདན་དྲངས་ལམ་བར་དུ་ངལ་བསོ་གནང་ནས་བཞུགས་པས་འཕགས་
པའི་སྐུ་འདིས་ཆོས་མང་དུ་གསུངས་པས། དེ ར་བཀའ་བསྒོ་ནང་ཞེས་གྲགས།
ར་མས་ལུང་བསྟན་པས་ར་རྫིའི་ཡུལ་ལ་ར་མ་རྩེ་ཞེས་གྲགས། འུར་རྡོ་རྩ་ཕྱག་ལ་
ཕོག་པས་སྣད་པའི་ཤུལ་རིམ་གྱིས་གསོས་པ་ད་ལྟ་གསལ་བར་བཞུགས། དེ་འདྲ་བའི་
སྐུ་བྱིན་རླབས་ཅན་དེ་ད་ལྟ་སེ་ར་ཐེག་ཆེན་གླིང་གི་རྟེན་གཙོར་བཞུགས་སོ།།
དེ་བཞིན་དུ་དགེ་སློང་མ་དཔལ་མོ་རང་གི་སྐུའི་ཉེར་སྤྱད་མང་པོ་ཡང་རིམ་
གྱིས་བོད་ཡུལ་དུ་མཆོད་པའི་རྟེན་དུ་སླེབས་པར་མཛད་དེ། དགེ་སློང་མ་དཔལ་
མོའི་ལྷུང་བཟེད་རིམ་གྱིས་བོད་ཡུལ་དུ་སླེབ་ནས་པཎ་ཆེན་བློ་བཟང་ཆོས་ཀྱི་རྒྱལ་
མཚན་གྱི་ཕྱག་ཏུ་ཕེབས་པ་ད་ལྟ་བཀྲ་ཤིས་ལྷུན་པོའི་ནང་རྟེན་དུ་བཞུགས་སོ།
།དགེ་སློང་མ་དཔལ་མོ་མཆོག་གི་སྐུ་ལྗིན་ནང་རྟེན་དུ་བཞུགས་པའི་ཐུགས་རྗེ་ཆེན་པོ་



སྐབས་བདུན་པ། 151
རྒྱལ་བ་རྒྱ་མཚོའི་སྐུ་གསུང་བྱོན་མ་བྱིན་རླབས་ཤིན་ཏུ་ཆེ་བ་ཞིག་ཀྱང་ད་ལྟ་ཞ་ལུའི་
རྟེན་གཙོར་བཞུགས་པ་སོགས། སྤྱིར་བོད་ཡུལ་དུ་ཐུགས་རྗེ་ཆེན་པོའི་སྐུ་རང་བྱོན་དང་།
གསུང་འབྱོན་མ་མཐའ་ཡས་ཤིང་། ལྷག་པར་དགེ་སློང་མ་དཔལ་མོས་གོང་དུ་བརྗོད་
པའི་རྟེན་བྱིན་རླབས་ཅན་དེ་དག་བོད་ཡུལ་དུ་སླེབ་པར་མཛད་ནས་ཐུགས་རྗེ་ཆེན་
པོའི་ཆོས་སྐོར་འདི་དར་བའི་རྟེན་འབྲེལ་བསྒྲིགས་པའི་མཐུས། དིང་(དེང༌)སང་
རིས་སུ་མ་ཆད་པའི་སྐྱེ་བོ་ཕལ་མོ་ཆེས་དགེ་སློང་མས་མཛད་པའི་ཐུགས་རྗེ་ཆེན་པོའི་
བསྟོད་པ་པོ་བསྟོད་དུ་གྲགས་པ་འདི་འདོན་ཞིང་། སྐྱོན་གྱིས་མ་གོས་སྐུ་མདོག་དཀར།
རྫོགས་སངས་རྒྱས་ཀྱིས་དབུ་ལ་བརྒྱན། །ཐུགས་རྗེའི་སྤྱན་གྱིས་འགྲོ་ལ་གཟིགས།
།སྤྱན་རས་གཟིགས་ལ་ཕྱག་འཚལ་ལོ། །ཞེས་དགེ་སློང་མ་དཔལ་མོའི་གསུངས་ལས་
འབྱུང་བ་འདི་ནི་སྡིག་ཅན་གྱི་སྐྱེ་བོ་རེ་གཉིས་མ་གཏོགས། བྱང་ཕྱོགས་གངས་རིའི་ཁྲོད་
དུ་སྐྱེས་པའི་བྱིས་པ་སྨྲ་ཤེས་པ་ཡན་ཆད་སྐྱེ་བོ་ཕལ་མོ་ཆེས་འདོན་པ་འདི་ཡིན་ནོ།།
དེས་ན་དགེ་སློང་མ་དཔལ་མོས་མཛད་པའི་
་ཐུགས་རྗེ་ཆེན་པོའི་བསྟོད་པ་
པོ་བསྟོད་དུ་གྲགས་པ་འདིའི་དོན་ཤེས་པ་ཤིན་ཏུ་གལ་ཆེ་བས། འདིའི་དོན་ཅུང་
ཟད་ཕྱེ་ན། ཨོཾ་འཇིག་རྟེན་མགོན་པོ་ལ་ཕྱག་འཚལ་ལོ། །ཞེས་པ་འདི་ནི་ལོ་ཙཱ་
བའི་འགྱུར་ཕྱག་ཡིན་ནམ་སྙམ་སྟེ། དེ་ལྟར་ན་འགྱུར་མཐར་ཕྱིན་པའི་ཕྱིར་དང་།
ཕྱི་རབས་སུ་བྱིན་རླབས་ཀྱི་རྒྱུན་འབྱུང་བའི་ཕྱིར་ཐུགས་རྗེ་ཆེན་པོ་ལ་ཕྱག་བྱས་པའོ།
།འདིའི་ཕྱག་བྱེད་ཚུལ་གཞན་དང་མི་འདྲ་བར། མགོར་ཨོཾ་ཞེས་བརྗོད་པ་ནི་
ཐུགས་རྗེ་ཆེན་པོའི་རྒྱུད་ནས་བཤད་པ་དང་མཐུན་པར་མཛད་པ་ཡིན་ནམ་སྙམ་སྟེ།
ཐུགས་རྗེ་ཆེན་པོའི་རྒྱུད་ལས། དེ་ནས་རིག་པའི་ལྷ་མོའི་ཚོགས། །སྤོས་དང་མེ་ཏོག་
འཐོར་བྱེད་ཅིང་། །སྙན་པའི་སྔགས་ཀྱི་གླུ་ཡིས་ནི། །མགོན་པོ་སྤྱན་རས་གཟིགས་
ལ་བསྟོད། །ཨོཾ་བཅོམ་ལྡན་བླ་མ་མགོན་པོ་སྤྱན་རས་གཟིགས། །ཞལ་གྲངས་མདོག་



152 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
དབྱིབས་དུ་མ་ཅིར་ཡང་སྣང་། །སྟོང་དང་བརྒྱ་དང་བཅུ་གཅིག་དྲུག་དང་གཅིག
།བྱམས་པའི་ཞལ་བཟང་མངའ་ལ་ཕྱག་འཚལ་ལོ། །ཞེས་སོགས། རྒྱུད་དང་ཕྱག་
འཚལ་གྱི་སྐབས་མགོར་ཨོཾ་ཞེས་མང་དུ་འབྱུང་བ་ལྟར་རོ། །བསྟོད་པ་འདི་ཐོག་
མར་བསྒྱུར་བ་པོ་ལོ་ཆེན་རིན་ཆེན་བཟང་པོར་མངོན་ཞིང་། ཕྱིས་ནས་ལོ་ཙཱ་བ་
གཞན་ཁ་ཤས་ཀྱིས་ཀྱང་བསྒྱུར་སྣང་ངོ༌། །མགོར་ཨོ་ཞེས་བརྗོད་པའི་དགོས་པ་ནི།
བཀྲ་ཤིས་པར་བྱ་བའི་ཆེད་ཡིན་ཏེ། རྒྱུད་རྡོ་རྗེ་རྩེ་མོ་ལས། ཨོཾ་ནི་ཅི་ཞིག་ཡིན་པར་
བརྗོད། །མཆོག་དང་ནོར་སྟེར་དཔལ་དང་གཡང་། །སྐལ་བཟང་རྣམ་པ་དང་ལྡན་
དང་། །དམ་བཅའ་བ་དང་བཀྲ་ཤིས་དོན། །ནོར་བུ་འཛིན་པའི་སྔགས་སུ་བརྗོད།
།ཅེས་གསུངས་པ་ལྟར་རོ།།
དེ་ནས་བསྟོད་པ་དངོས་གཞིའི་དོན་ལ་འཇུག་པ་ནི། རྒྱལ་བའི་སྲས་པོ་
ཐོགས་མེད་བཟང་པོ་དཔལ་གྱིས། ཨིནྡྲ་བྷཱུ་ཏིས་ལུང་བསྟན་འཕགས་པ་བསྒྲུབ།
།ཤིང་འཕེལ་གནས་སུ་མཆོག་གི་དངོས་གྲུབ་ཐོབ། །ཁ་སར་པ་ཎིར་ཆོ་འཕྲུལ་ཆེན་
པོ་བསྟན། །དཔལ་ལྡན་དཔལ་མོའི་ཞབས་ལ་ཕྱག་འཚལ་ལོ། །ཞེས་བསྔགས་པ་
ལྟར། གྲུབ་མཆོག་དགེ་སློང་མ་དཔལ་མོ་ཞེས་མཚན་ཡོངས་སུ་གྲགས་པ་དེ་ནི།
སྤྱིར་ཁམས་གསུམ་འཁོར་བས་ཡིད་ཕྱུང་ཞིང་། ལྷག་པར་ཚེ་འདིའི་བྱ་བྱེད་སྤྱི་དང་།
སྒོས་སུ་གྲོང་པའི་ཆོས་ཀྱིས་ཐུགས་གཏིང་ནས་སུན་ཏེ། ཚེ་འདི་དོན་གཉེར་གྱི་
མིའི་གྲལ་ནས་ཕུད་ཕྱིར་བསམ་བཞིན་དུ་ཀླུ་ནད་ཀྱིས་ཐེབས་པའི་ཚུལ་བཞེས་ཏེ།
ལི་ཁ་ར་ཤིང་འཕེལ་གྱི་ནགས་ཁྲོད་དུ་འཚོ་བ་སྲོག་འཚོ་ཙམ་ལ་བརྟེན་ཏེ་སྨྱུང་གནས་
ཀྱི་སྒོ་ནས་ཐུགས་རྗེ་ཆེན་པོ་སྒྲུབ་
བ་པར་མཛད་པས། ས་ག་ཟླ་བའི་ཚེས་བཅོ་ལྔའི་
ཉིན་ཐུགས་རྗེ་ཆེན་པོ་ཕྱག་སྟོང་སྤྱན་སྟོང་གི་ཞལ་དངོས་སུ་གཟིགས། བསྙུང་གཞི་
ལས་གྲོལ་ཞིང་མཆོག་གི་དངོས་གྲུབ་བརྙེས། དེའི་ཚེ་དགེ་སློང་མ་དཔལ་མོས་



སྐབས་བདུན་པ། 153
ཐུགས་རྗེ་ཆེན་པོ་དངོས་སུ་ཞལ་གཟིགས་པའི་སྐུ་མདུན་དུ་བསྟོད་པ་འདི་མཛད་དོ།
།དེ་ལ། འཇིག་རྟེན་བླ་མ་སྲིད་པ་གསུམ་གྱིས་བསྟོད་པ་པོ། །ཞེས་པའི་དོན་ནི།
འགྲོ་བ་རིགས་དྲུག་དང་སྐྱེ་གནས་བཞིས་བསྡུས་པའི་སེམས་ཅན་མཐའ་དག་མཐོ་རིས་
དང་ཐར་པའི་གནས་སུ་འཁྲིད་པར་མཛད་པའི་བླ་མ་དམ་པ་ནི་འཕགས་པ་སྤྱན་རས
གཟིགས་ཡིན་པས། སྲིད་པ་གསུམ་ན་གནས་པའི་སེམས་ཅན་ཐམས་ཅད་ཀྱིས་ལུས་
ཀྱིས་ཕྱག་འཚལ་བ་དང་། ངག་གིས་བསྟོད་པ་བརྗོད་པ་དང་། ཡིད་ཀྱིས་གསོལ་བ་
གདབ་ཅིང་སྐྱབས་སུ་འགྲོ་བ་རིགས་སོ། །ཞེས་པའོ། །དེ་ལ་འཇིག་རྟེན་ཞེས་བྱ་བ་ནི།
སྤྱིར་དོན་མང་པོ་ལ་འཇུག་སྟེ། རྣམ་བཤད་རིག་པ་ལས། འཇིག་རྟེན་ཞེས་བྱ་
སེམས་ཅན་དང་། །སྣོད་དང་སྡུག་བསྔལ་འགྲོ་འདོད་ལའོ། །ཞེས་སེམས་ཅན་དང་།
སྣོད་དང་། སྡུག་བསྔལ་དང་། འགྲོ་བ་དང་། འདོད་པ་རྣམས་ལ་འཇིག་རྟེན་ཞེས་
བྱ་བའི་ཐ་སྙད་འཇུག་སྟེ། བཅུད་ཀྱི་སེམས་ཅན་ལ་འཇིག་རྟེན་ཞེས་བརྗོད་པ་ནི། མདོ་
ལས་ཡང་དང་ཡང་དུ་འབྱུང་ཞིང་གྲགས་ཆེ་ལ། སྣོད་ལ་འཇིག་རྟེན་ཞེས་བརྗོད་པ་ནི།
མི་མཇེད་འཇིག་རྟེན་གྱི་ཁམས་ཞེས་བྱ་བ་དང་། དམྱལ་བའི་འཇིག་རྟེན། ཡི་དྭགས་
ཀྱི་འཇིག་རྟེན་ཞེས་འབྱུང་བ་ལྟར་རོ།།
སྡུག་བསྔལ་ལ་འཇིག་རྟེན་ཞེས་བརྗོད་པ་ནི། ཉེར་ལེན་གྱི་ཕུང་པོ་ལྔ་ལ་
འཇིག་རྟེན་ཞེས་བརྗོད་པ་ལྟ་བུའོ། །འགྲོ་བ་ལ་འཇིག་རྟེན་ཞེས་བརྗོད་པ་ནི། ལན་
གཅིག་འཇིག་རྟེན་འདིར་འོངས་ནས་སྡུག་བསྔལ་མཐར་འབྱིན་ཏོ་ཞེས་པ་ལྟ་བུའོ།
།འདོད་པ་ལ་འཇིག་རྟེན་ཞེས་བརྗོད་པ་ནི། འཇིག་རྟེན་ཆོས་བརྒྱད་ཅེས་པ་ལྟ་བུའོ།
།དེ་ལྟར་དོན་མང་པོ་ལ་འཇུག་ཀྱང་། སྐབས་འདིར་ནི་སེམས་ཅན་རྣམས་ལ་འཇིག་
རྟེན་ཞེས་བྱའོ། །འཇིག་རྟེན་གྱི་དོན་དང་ཐ་སྙད་ཞིབ་པར་ནི་ཤེར་ཕྱིན་གྱི་མདོ་སྡེ་ལས་
གསུངས་པ་ལྟར་ཤེས་པར་བྱ་སྟེ། འཁོར་བའི་སྣོད་བཅུད་འདི་ཐམས་ཅད་སྐད་ཅིག་



154 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
དང་སྐད་ཅིག་ལ་འཇིག་ཅིང་རང་དབང་མེད་པ་ཤ་སྟག་ཡིན་པས་སྙིང་པོ་མེད་པ་གོ་
བའི་ཕྱིར་དུ་རྒྱལ་བས་འཇིག་རྟེན་ཞེས་བརྡ་འདོགས་པར་མཛད་པ་ཡིན་ནོ།།
སྲིད་པ་གསུམ་ནི། འདོད་ཁམས། གཟུགས་ཁམས། གཟུགས་མེད་ཁམས་
གསུམ་མོ། །ཁམས་གསུམ་པོ་དེ་ལ་སྲིད་པ་ཞེས་བརྗོད་པ་ནི། ཁམས་གསུམ་དུ་
འཁོར་བའི་སེམས་ཅན་འདི་ཐམས་ཅད་ནི་རང་དབང་མེད་པར་སྲིད་པའི་ཡན་
ལག་གིས་བསྡུས་ཏེ། རྫ་མཁན་གྱི་འཁོར་ལོ་བཞིན་དུ་འཁོར་ཞིང་བཅིངས་པ་ཤ་
སྟག་ཡིན་ཞེས་གོ་བའི་ཕྱིར་སྲིད་པ་ཞེས་བརྗོད་དོ། །སྲིད་པ་གསུམ་གྱི་སེམས་
ཅན་འདི་ཐམས་ཅད་ལ་ནམ་ཡང་སླུ་བ་མེད་པར་ཐུགས་རྗེའི་སྤྱན་གྱིས་གཟིགས་ཏེ།
དུས་སྐབས་ཀུན་ཏུ་ཕན་འདོགས་པར་མཛད་པ་ནི་ཐུགས་རྗེ་ཆེན་པོ་ཉིད་ཡིན་པས་
འཇིག་རྟེན་གྱི་བླ་མ་ཞེས་བརྗོད་པ་ཡིན་ཏེ། བླ་མ་ཞེས་པ་ནི། ཕན་འདོགས་པ་
དང་། གོང་ན་བཞུགས་པ་ཞིག་ལ་བརྗོད་པར་གཞུང་ཆེན་མོ་རྣམས་ལས་བཤད་དོ།
།ལྷ་ཡི་གཙོ་བོ་བདུད་དང་ཚངས་པས་བསྟོད་པ་པོ། །ཞེས་པ་ནི། གོང་དུ་སེམས་
ཅན་ཐམས་ཅད་ལ་བསླུ་བ་མེད་པའི་སྐྱབས་གཅིག་པུ་ནི་ཐུགས་རྗེ་ཆེན་པོ་ལ་སོགས་
པའི་བཅོམ་ལྡན་འདས་རྣམས་ཁོ་ན་ཡིན་པར་བསྟན་པ་ན། འདི་སྙམ་དུ་འཇིག་རྟེན་
འདི་ན་འདོད་ཁམས་ཀྱི་བདག་པོ་དགའ་རབ་དབང་ཕྱུག་དང་། ལྷའི་དབང་པོ་བརྒྱ་
བྱིན་ལ་སོགས་པ་འདོད་པ་ཁམས་ཀྱི་ལྷ་ཐུ་བོ་ཆེ་རྣམས་དང་། ཚངས་པ་ཆེན་པོ་ལ་
སོགས་པ་གཟུགས་ཁམས་ཀྱི་ལྷ་མཐུ་ཆེན་རྣམས་ཀྱང་མངོན་ཤེས་དང་རྫུ་འཕྲུལ་ལ་
སོགས་པའི་ཡོན་ཏན་མང་པོ་དང་ལྡན་ཞིང་། གསོལ་བ་བཏབ་ན་དངོས་གྲུབ་ཀྱང་
མང་དུ་སྟེར་བས། དེ་དག་ལ་ཡང་སྐྱབས་སུ་གཟུང་བར་འོས་སོ་སྙམ་དུ་དོགས་ན།
བདུད་དང་ཚངས་པ་ལ་སོགས་པ་ལྷ་ཆེན་པོ་དེ་དག་ལ་མངོན་ཤེས་དང་རྫུ་འཕྲུལ་
ལ་སོགས་པ་ཡོད་ཅིང་། དངོས་གྲུབ་ཕྲ་མོ་ཡང་སྟེར་བར་ནུས་མོད་ཀྱང་། གཏན་
།ཞེ



སྐབས་བདུན་པ། 155
གྱི་སྐྱབས་སུ་མི་འོས་ཏེ། ལྷ་དེ་དག་ནི་འཁོར་བའི་འཆིང་བ་ལས་མ་གྲོལ་ཞིང་།
རང་ཉིད་ཀྱང་གར་འགྲོའི་གཏོལ་མེད་པ་ལས་ཉོན་གྱི་གཞན་དབང་ཅན་ཤ་སྟག་ཡིན་
པས། དེ་དག་ཉིད་ཀྱང་བཅོམ་ལྡན་འདས་ཐུགས་རྗེ་ཆེན་པོ་ལ་སྐྱབས་སུ་འགྲོ་བར་
བྱ་དགོས་ན། གདུལ་བྱ་རྣམས་ཀྱིས་བཅོམ་ལྡན་འདས་ཐུགས་རྗེ་ཅན་ལ་སྐྱབས་སུ་
འགྲོ་བ་དོར་ཏེ། ལས་ཉོན་གྱི་འཆིང་བ་ཅན་གྱི་ལྷ་དེ་དག་ལ་སྐྱབས་སུ་འགྲོ་བར་ག་
ལ་རིགས། སྐྱབས་སུ་སོང་ཡང་ཚེ་འདིར་ཆགས་སྡང་གིས་གཡེང་བར་བྱེད་པ་དང་།
ཕྱི་མ་ངན་སོང་དུ་འཁྲིད་པའི་ཐབས་ལ་སྦྱར་ཏེ་གནོད་པ་འབའ་ཞིག་སྟེར་བ་ལས།
སྲིད་པའི་འཆིང་བ་ལས་གྲོལ་བའི་ཕན་བདེའི་གོ་འཕང་སྟེར་མི་ནུས་སོ།།
དེ་ལྟར་ཡང་ཁྱད་པར་འཕགས་བསྟོད་ལས། གང་ཕྱིར་འཇིག་རྟེན་སྐྱོན་ལ་
དགའ། །ཡོན་ཏན་འཛིན་(ཅན་)ལ་ཞན་པས་ན། །སྐྱོན་ཡང་ཡོན་ཏན་ལྟར་མཐོང་
ནས། །གཞན་ལ་སྐྱབས་སུ་མཆིས་པར་གྱུར། །ཁྱབ་འཇུག་དབང་ཕྱུག་ལ་སོགས་པ།
།དེ་ལ་སྐྱེ་བོ་འགའ་དད་པས། །དེ་ཡི་ཡོན་ཏན་གང་བསྒྲགས་པ། །ཁྱོད་ཀྱི་བསྟན་
ལ་དེ་དག་སྐྱོན། །ལྷ་ཆེན་ཁྲོས་པའི་མདའ་གཅིག་གིས། །གྲོང་ཁྱེར་སུམ་བརྩེགས་
བསྲེགས་ཞེས་གྲགས། །ཁྱོད་ཀྱི་ཡེ་ཤེས་མདའ་ཆེན་གྱིས། །ཁྲོ་བའི་མེ་ཉིདང་ེས་
པར་བསྲེགས། །ལྷ་ཆེན་གྱིས་ནི་འདོད་པ་དག །བསྲེག་ཉེས་པས་ན་ཕྱིར་ཡང་དྲངས།
།ཁྱོད་ཀྱི་ཡེ་ཤེས་ཤུགས་ཀྱིས་ནི། །འདོད་པ་རྩད་བཅད་བསྲེགས་ནས་བཏོན།
།ཞེས་དང་། ཚངས་སོགས་འཇིག་རྟེན་འབྱིན་པ་པོ། །བདག་ཅག་ཡིན་པར་སྨྲ་ཞེས་
གྲག །དེ་ཉིད་གཟིགས་ཁྱོད་འཇིག་རྟེན་དང་། །དེ་ཡང་ལས་ལས་སྐྱེས་ཞེས་བསྟན།
།བརྒྱ་བྱིན་གྱིས་ནི་བཤོལ་མེད་མ། །མཐོང་ནས་འདོད་པས་རྨོངས་ཞེས་གྲགས།
།དཔའ་ཁྱོད་འདོད་པ་ཉིད་ཀྱིས་ནི། །མ་རྨོངས་སླད་དུ་བཙུན་མོ་བཏང་། །སྒྲ་
གཅན་ལག་པས་ཟླ་བ་ཡང་། །དབང་མེད་པར་ནི་མིད་པ་ལགས། །མངའ་བརྙེས་



156 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ཁྱོད་ལ་སེམས་ཅན་གང་། །དབང་མེད་བགྱིད་པ་དེ་མ་མཆིས། །ཞེས་དང་།
ལྗོན་ཤིང་བཟང་པོ་རྣམ་སྤངས་ནས། །ངན་པ་ལ་ནི་སུ་ཞིག་བརྟེན། །འདོད་ཆགས་
བྲལ་བརྙེས་ཁྱོད་བཞུགས་ནས། །མཁས་པ་སུ་ཞིག་སྟོན་གཞན་འདུད། །ཅེས་དང་།
མུ་སྟེགས་ཅན་གྱི་གཞུང་ལུགས་ལ། །ཇི་ལྟ་ཇི་ལྟར་རྣམ་བསམས་པ། །དེ་ལྟ་དེ་ལྟར་
མགོན་ཁྱོད་ལ། །བདག་གི་སེམས་ནི་དད་པར་འགྱུར། །དེ་ལྟར་ཐམས་ཅད་མཁྱེན་
མིན་པའི། །གྲུབ་མཐའི་སྐྱོན་གྱིས་བརླག་སེམས་ལྡན། །བསམ་རླག་རྣམས་ཀྱིས་
སྐྱོན་མེད་པའི། །སྟོན་པ་ཁྱོད་ཀྱང་མི་མཐོང་ངོ་། །འཇིག་རྟེན་ལྷ་དང་བྲམ་ཟེ་དང་།
།རིག་བྱེད་ཤཱཀྱ་འདི་དག་ཅེས། །སྡང་བར་སྨྲ་བ་རང་སྐྱོན་ཉིད། །ཅི་ཕྱིར་སེམས་
པར་བྱེད་ཅེ་ན། །གང་སླད་ཁྱོད་ཀྱི་བསྟན་པ་ནི། །བདེ་བས་བདེ་ཉིད་ཐོབ་བགྱིད་པ།
།དེ་སླད་སྨྲ་བའི་སེང་ཁྱོད་ཀྱི། །གཞུང་ལུགས་ལ་ནི་འགྲོ་འདི་དགའ། །ཞེས་དང་།
ལྷ་ལས་ཕུལ་བྱུང་གི་བསྟོད་པ་ལས། ཁྱབ་འཇུག་གིས་ནི་འཐབ་དགའ་ལ་སོགས་རིགས་
རྣམས་བསླག་པར་གྱུར། །ལྷ་ཆེན་པོས་ནི་གྲོང་ཁྱེར་སུམ་བརྩེགས་བཅོམ་པར་གྱུར་
ཅེས་གྲག །སྐེམ་བྱེད་ཀྱིས་ཀྱང་མདུང་ཐུང་བརྡེབས་བསྣུན་ཁྲུང་ཁྲུང་བསད་པར་གྱུར།
།སངས་རྒྱས་ཉག་ཅིག་འགྲོ་ལ་སྨན་པ་ཐམས་ཅད་མཛད་པ་ལགས། །ང་ཡིས་འདི་ལ་
གནོད་བྱ་འདི་ཉིད་བསྲུང་བྱ་འདི། །གསད་བྱ་ཞེས་པ་ལྷ་ཡི་མཆོག་གི་གཞུང་ལུགས་
ཡིན། །སངས་རྒྱས་ལ་ནི་དགྲ་དང་མཛའ་བཤེས་མི་མངའ་བར། །ངེས་པར་ལེགས་
དང་མངོན་པར་མཐོ་བས་ཕན་འདོགས་མཛད། །ཁྱབ་འཇུག་ཚིག་ནི་འདོད་ཆགས་
ལ་སོགས་སྐྱོན་རྣམས་བསྐྱེད། །ལྷ་ཆེན་པོ་ཡི་བྱེད་སྤྱོད་གང་ཡིན་སྨྱོན་པ་བཞིན།
།དེ་བཞིན་གཤེགས་པ་ཉེས་པ་མ་ལུས་སེལ་མཛད་ན། །སུ་ཞིག་སྟོན་པ་ཆེན་པོར་འོས་
པ་སྤྱད་པར་བགྱིས། །གང་ཞིག་བརྩེ་མེད་གཞན་ལ་གནོད་པར་རྩོམ་པ་དང་། །གང་
ལ་འགྲོ་བ་དག་ནི་སྐྱབས་སུ་སོང་གྱུར་པ། །འདོད་ཆགས་བཅས་དང་གང་ཞིག་འདོད་



སྐབས་བདུན་པ། 157
ཆགས་རྣམ་བྲལ་བ། །དེ་ལས་གང་ཞིག་འདི་ནི་མཆོད་བྱ་སེམས་ཏེ་སྨྲོས། །ཞེས་དང་།
བཅོམ་ལྡན་དེ་ནི་བདག་གི་གཉེན་མིན་མུ་སྟེགས་གཞན་དག་དགྲ་མ་ཡིན། །དེ་དག་གི་
སྤྱོད་གཞན་ཡང་མངོན་སུམ་གྱུར་པར་མ་མཐོང་སྟེ། །ཚིག་དང་སྤྱོད་པ་དག་གི་སོ་སོའི་
ཁྱད་པར་ཐོས་པ་ལས། །སངས་རྒྱས་ཡོན་ཏན་ཕུལ་དུ་ཕྱིན་ལ་དད་ཕྱིར་བདག་བརྟེན་
ལགས། །བདེ་བར་གཤེགས་པ་བདག་གི་ཕ་མིན་མུ་སྟེགས་གཞན་དག་དགྲ་མ་ཡིན།
།དེ་བཞིན་གཤེགས་དེས་བདག་ནོར་མ་སྩལ་གཟེགས་ཟན་སོགས་ཀྱིས་ཅང་མ་ཕྲོགས།
།འོན་ཀྱང་སངས་རྒྱས་བཅོམ་ལྡན་དེ་ནི་གཅིག་ཏུ་འགྲོལ་སྨན་མཛད་གསུང་། །དྲི་
མེད་དྲི་མ་ཐམས་ཅད་སེལ་བ་གང་ཡིན་དེ་ལ་བདག་དད་ལགས། །ཞེས་གསུངས་པ་
ལྟར་རོ། །ལྷ་ཆེན་པོ་དེ་དག་ལ་གཞན་སྡུག་བསྔལ་ལས་སྐྱོབ་པའི་ནུས་པ་མེད་པ་ནི།
སྔོན་གྱི་བྱུང་བས་ཀྱང་ཤེས་ཏེ། བཅོམ་ལྡན་འདས་ལ་བར་ཆད་བྱ་བར་བསམས་ཏེ་
གནོད་པ་སྣ་ཚོགས་པ་རྩོམ་པ་དེ་ནི། བཅོམ་ལྡན་འདས་མངོན་པར་རྫོགས་པར་སངས་
རྒྱས་པ་ན་སེམས་ཅན་གྲངས་མེད་པ་ཞིག་འཁོར་བའི་སྡུག་བསྔལ་ལས་ཐར་བར་
འགྱུར་རོ་སྙམ་དུ་རིག་ནས་གནོད་པ་རྩོམ་པ་ཡིན་པས། སེམས་ཅན་རྣམས་འཁོར་
བའི་སྡུག་བསྔལ་ལས་ཐར་བ་ལ་སྙིང་ནས་མི་བཟོད་པ་ཡིན་ནོ།།
དེའི་ཚེ་བདུད་དཔུང་དང་བཅས་པས་བཅོམ་ལྡན་འདས་ལ་མཚོན་ཆའི་ཆར་
ཕབ་ཀྱང་། བཅོམ་ལྡན་འདས་ཀྱི་ཐུགས་ལ་ཁྲོ་བ་སྐད་ཅིག་ཀྱང་མེད་པར་བྱམས་
པའི་ཏིང་ངེ་འཛིན་ལ་ཞུགས་ཏེ། མཚོན་ཆ་རྣམས་མེ་ཏོག་གི་ཆར་དུ་གྱུར་པ་ན།
བདུད་དཔུང་དང་བཅས་པས་ཅི་བྱར་ཡང་མ་བྱུང་ནས། སླར་གཡོ་ཐབས་ཀྱིས་
བསླུར་བསམས་ནས་བདུད་ཀྱིས་བུ་མོ་རྣམས་ལ་མངགས་ཏེ་སྤྱོད་ལམ་སྣ་ཚོགས་པས་
བསླུ་བར་བརྩམ་པ་ན། བཅོམ་ལྡན་འདས་ཀྱི་ཐུགས་ལ་ཁྲོ་བ་དང་ཆགས་པ་སྐད་ཅིག་
ཀྱང་མེད་པར་བདུད་ཀྱི་བུ་མོ་དེ་དག་གི་ལུས་མི་སྡུག་པར་བྱིན་གྱིས་བརླབས་པ་ན།



158 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
དེ་དག་གི་ལུས་རུས་གཟེབ་རྒྱུས་པས་སྦྲེལ་བ་ལྟ་བུ་ཤིན་ཏུ་མི་སྡུག་ཅིང་འཇིགས་སུ་
རུང་བ་ཤ་སྟག་ཏུ་གྱུར་པ་ན་བུ་མོ་དེ་དག་རང་གི་ལུས་ལ་སྐྱོ་བ་དང་འཇིགས་ཤིང་
སྐྲག་པར་གྱུར་ནས། བདུད་སྡིག་ཏོ་ཅན་གྱི་གམ་དུ་ཕྱིན་ནས་ཡབ་གཅིག་བདག་གི་
ལུས་མི་སྡུག་པ་འདི་བསལ་དུ་གསོལ་བྱས་པ་ན། བདུད་སྡིག་ཏོ་ཅན་ལ་དེ་སེལ་བའི་
ནུས་པ་མེད་ནས་ཅི་བྱ་གཏོལ་མེད་དུ་གྱུར་ཏེ། འཇིག་རྟེན་འདི་ན་དེ་སེལ་བར་ནུས་
པ་སུ་ཡང་མེད་པས་བཅོམ་ལྡན་འདས་ལ་སྐྱབས་སུ་སོངས་ཤིག་གཞན་བྱ་ཐབས་
མེད་དོ་ཞེས་སྨྲ་དགོས་བྱུང་བ་དང་། ཡང་སྔོན་བཅོམ་ལྡན་འདས་སློབ་པ་ལམ་
གྱི་གནས་སྐབས་སུ་རྒྱ་མཚོའི་གླིང་ན་དཀའ་བ་སྣ་ཚོགས་སྤྱད་ཅིང་བཞུགས་པ་ན།
ལྷའི་དབང་པོ་བརྒྱ་བྱིན་གྱིས་དེ་མཐོང་ནས་ཐོག་མར་ཉམས་སད་སྣ་ཚོགས་བྱས་ཤིང་།
དེ་ནས་ཡིད་ཆེས་ཏེ་དད་པ་ཆེན་པོ་སྐྱེས་པ་ན་བདག་ལ་མཆོག་སློངས་ཤིག་ཅི་འདོད་པ་
སྦྱིན་ནོ་ཞེས་སྨྲས་པ་དང་།།
བྱང་ཆུབ་སེམས་དཔས་བརྒྱ་བྱིན་ལ་ཁྱོད་ཅི་འདོད་པ་སྟེར་ན་གཞན་གང་ཡང་མི་
དགོས་ཀྱི་ཉོན་མོངས་པ་འདི་མེད་པ་བྱོས་ཤིག་ཅེས་བྱས་པ་ན། ཁོ་བོ་ལ་དེའི་མཐུ་མེད་
དོ་ཞེས་སྨྲས་པ་ལྟ་བུ་དང་། སྔོན་འཕགས་པ་ཨུ་པ་གུཔས་འཁོར་མང་པོ་ལ་ཆོས་བསྟན་
ནས་སྲོག་ཆགས་གྲངས་མེད་པ་ཞིག་འཁོར་བའི་སྡུག་བསྔལ་ལས་ཐར་བར་མཛད་
པ་དང་། བདུད་སྡིག་ཏོ་ཅན་གྱིས་མ་བཟོད་ནས་མེ་ཏོག་གི་ཆར་འབེབས་པ་དང་།
དཔུང་ཚོགས་ཡན་ལག་བཞི་སྤྲུལ་པ་སོགས་ཀྱི་སྒོ་ནས་འཁོར་རྣམས་སེམས་རྣམ་པར་
གཡེང་བར་བྱས་ཏེ་ཆོས་ལ་བར་ཆད་སྣ་ཚོགས་བརྩམས་པ་ན། འཕགས་པས་བདུད་
ལ་མེ་ཏོག་གི་འཕྲེང་བ་ཞིག་སྦྱིན་པ་ཁོའི་མགོ་ལ་བཏགས་མ་ཐག་ཁྱི་རོ་རུལ་པ་ཞིག་ཏུ་
སོང་བ་རྫུ་འཕྲུལ་དང་ནུས་པ་ཅི་ཡོད་ཀྱང་། དེ་འདོར་བར་མ་ནུས་པར་བདུད་ཀྱི་གནས་
སུ་ཕྱིན་ནས་ལྷའི་བུ་ཐམས་ཅད་ར་མདར་སྤྲན་ཀྱང་སུས་ཀྱང་འདོར་བར་མ་ནུས་ཤིང་།



སྐབས་བདུན་པ། 159
ཚངས་པས་ཀྱང་འདོར་བར་མ་ནུས་པར། འཕགས་པ་ཉིད་ལ་སྐྱབས་སུ་འགྲོ་དགོས་
བྱུང་བ་ལྟ་བུ་སྟེ་བྱུང་བ་མཐའ་ཡས་སོ། །དེ་ལྟར་ལྷའི་གཙོ་བོ་ཚངས་པ་དང་།
བརྒྱ་བྱིན་དང་། བདུད་ལ་སོགས་པ་དེ་དག་ལ་རང་ཉིད་ཀྱི་སྡུག་བསྔལ་སེལ་བའི་
ནུས་པའང་མེད་ན། གཞན་འཁོར་བའི་སྡུག་བསྔལ་ལས་སྐྱོབ་པའི་ནུས་པ་ག་ལ་ཡོད།
དེས་ན་ལྷའི་གཙོ་བོ་དེ་དག་ཀྱང་སྡུག་བསྔལ་གྱིས་འཇིགས་པ་ན། བཅོམ་ལྡན་འདས་
ཉིད་ལ་ཕྱག་འཚལ་བ་དང་། མཆོད་པ་དང་། སྐྱབས་སུ་འགྲོ་བར་བྱ་བ་ཉིད་ཡིན་ནོ།
།ཞེས་གོ་བའི་ཕྱིར་དུ། ལྷ་ཡི་གཙོ་བོ་བདུད་དང་ཚངས་པས་བསྟོད་པ་པོ། །ཞེས་
གསུངས་པ་ཡིན་ནོ།།
དེ་ལྟར་འཇིག་རྟེན་འདི་ན་དབང་ཆེ་བར་གྲགས་པ་ལྷའི་གཙོ་བོ་ཚངས་པ་
དང་བདུད་དང་། བརྒྱ་བྱིན་ལ་སོགས་པ་རྣམས་ཀྱང་གཏན་གྱི་སྐྱབས་སུ་མི་འོས་ན།
ཡི་དགས་ཀྱི་རིགས་སུ་གཏོགས་པའི་རྒྱལ་པོ་དང་བཙན་ལ་སོགས་པ་རྣམས་ལ་
སྐྱབས་སུ་གཟུང་བར་ག་ལ་འོས། ཐུབ་པའི་རྗེས་འཇུག་རྣམས་ཀྱིས་ནི་རྒྱལ་
འགོང་དེ་དག་ལ་སྙིང་བརྩེ་བར་བྱ་རིགས་ཀྱི། ཕྱག་འཚལ་བར་མི་རིགས་སོ།
།ཐུབ་པའི་རྒྱལ་མཆོག་བསྟོད་ནས་གྲུབ་པར་མཛད་པ་པོ། །ཞེས་པ་ནི། འདོད་
གཟུགས་ཀྱི་ལྷའི་གཙོ་བོ་དེ་དག་དང་། ཐུབ་པའི་བསྟན་པ་ལས་ཕྱི་རོལ་དུ་གྱུར་
པའི་སེར་སྐྱ་དང་། གཟེགས་ཟན་ལ་སོགས་པ་རྣམས་སྐྱབས་སུ་འཛིན་པ་དོར་ཏེ།
བཅོམ་ལྡན་འདས་ཐུགས་རྗེ་ཅན་ཉིད་ལ་སྐྱབས་སུ་གཟུང་ན་འདོད་པའི་དོན་
ཐམས་ཅད་འགྲུབ་པར་འགྱུར་རོ། །ཞེས་པའོ། །དེ་ཡང་བཅོམ་ལྡན་འདས་
ཐུགས་རྗེ་ཆེན་པོའི་མཚན་ལན་ཅིག་བརྗོད་པ་ལ་ཡང་ཕན་ཡོན་མཐའ་ཡས་མུ་
མེད་པ་གསུང་ན། སྐུ་གསུང་ཐུགས་ཀྱི་ཡོན་ཏན་དྲན་པའི་སྒོ་ནས་བསྟོད་པ་དང་།
སྐྱབས་སུ་གཟུང་བར་བྱས་ན་དངོས་གྲུབ་སྩོལ་བ་ལྟ་ཅི་སྨོས། དེ ་ལྟར་ཡང་།



160 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
དམ་ཆོས་པདྨ་དཀར་པོ་ལས། དེ་ནས་བྱང་ཆུབ་སེམས་དཔའ་སེམས་དཔའ་ཆེན་
པོ་བློ་གྲོས་མི་ཟད་པ་སྟན་ལས་ལངས
ངས་ཏེ། བླ་གོས་ཕྲག་པ་གཅིག་ཏུ་གཟར་ནས།
པུས་མོ་གཡས་པའི་ལྷ་ང་ས་ལ་བཙུགས་ཏེ། བཅོམ་ལྡན་འདས་ག་ལ་བ་དེ་ལོགས་
སུ་ཐལ་མོ་སྦྱར་བ་བཏུད་ནས།
བཅོམ་ལྡན་འདས་ལ་འདི་སྐད་ཅེས་གསོལ་ཏོ།
།བཅོམ་ལྡན་འདས་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་
དབང་ཕྱུག་ལ་ཅིའི་སླད་དུ་སྤྱན་རས་གཟིགས་དབང་ཕྱུག་ཅེས་བགྱི། དེ་སྐད་ཅེས་
གསོལ་པ་དང་། བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་
པོ་བློ་གྲོས་མི་ཟད་པ་ལ་འདི་སྐད་ཅེས་བཀའ་སྩལ་ཏོ།།
རིགས་ཀྱི་བུ་འདི་ལ་སེམས་ཅན་བྱེ་བ་ཁྲག་ཁྲིག་བརྒྱ་སྟོང་ཇི་སྙེད་ཅིག་སྡུག་
བསྔལ་གང་དག་མྱོང་བར་གྱུར་པ་དེ་དག་གིས་གལ་ཏེ་བྱང་ཆུབ་སེམས
་སེམས་དཔའ་
སེམས་དཔའ་ཆེན་པོ་སྤྱན་རས་གཟིགས་དབང་ཕྱུག་གི་མིང་ཐོས་ན། དེ་དག་
ཐམས་ཅད་སྡུག་བསྔལ་གྱི་ཕུང་པོ་དེ་ལས་ཡོངས་སུ་ཐར་བར་འགྱུར་རོ། །རིགས་
ཀྱི་བུ་སེམས་ཅན་གང་དག་བྱང་ཆུབ་སེམས་དཔའ་སེམས་དཔའ་ཆེན་པོ་
་པོ་སྤྱན་རས་
གཟིགས་དབང་ཕྱུག་གི་མིང་འཛིན་པ་དེ་དག་གལ་ཏེ་མེའི་ཕུང་པོར་ལྷུང་ན་ཡང་།
དེ་དག་ཐམས་ཅད་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་
དབང་ཕྱུག་གི་གཟི་བརྗིད་ཀྱིས་མེའི་ཕུང་པོ་ཆེན་པོ་དེ་ལས་རབ་ཏུ་ཐར་བར་འགྱུར་རོ།
།རིགས་ཀྱི་བུ་གལ་ཏེ་ཆུ་ཀླུང་དག་གིས་ཁྱེར་ལ། བྱང་ཆུབ་སེམས་དཔའ་སེམས་
དཔའ་ཆེན་པོ་སྤྱན་རས་གཟིགས་དབང་ཕྱུག་ལ་བོས་ན། ཆུ་ཀླུང་དེ་དག་ཐམས་
ཅད་ཀྱིས་སེམས་ཅན་དེ་དག་ཐམས་ཅད་གཏིང་ལ་ཚུགས་པར་བྱེད་དོ། །རིགས་
ཀྱི་བུ་གལ་ཏེ་སེམས་ཅན་བྱེ་བ་ཁྲག་ཁྲིག་བརྒྱ་སྟོང་རྒྱ་མཚོའི་ནང་དུ་གྲུར་ཞུགས་ཏེ།
མགྲོན་བུ་དང་། གསེར་དང་། ནོར་བུ་དང་། མུ་ཏིག་དང་། བི་ཀླུ་རྩ་དང་། དུང་དང་།



སྐབས་བདུན་པ། 161
མན་ཤེལ་དང་། རྡོའི་སྙིང་པོ་དང་། བྱུ་རུ་དང་། སྤུག་དང་། མུ་ཏིག་དམར་པོ་ལ་
སོགས་པའི་ཕྱིར་དོང་བ་དེ་རྣམས་རླུང་ནག་པོས་སྲིན་མོའི་གླིང་དུ་འཕངས་པར་གྱུར་
ལ། དེ་ན་སེམས་ཅན་འགའ་ཞིག་གིས་སྤྱན་རས་གཟིགས་དབང་ཕྱུག་ལ་བོས་ན།
དེ་དག་ཐམས་ཅད་སྲིན་མོའི་གླིང་དེ་ནས་ཐར་བར་འགྱུར་རོ། །རིགས་ཀྱི་བུ་དེའི་ཕྱིར་
བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་དབང་ཕྱུག་ལ་སྤྱན་
རས་གཟིགས་དབང་ཕྱུག་ཅེས་བཏགས་སོ། །རིགས་ཀྱི་བུ་གལ་ཏེ་གསང་སར་བཀྲི་བ་
ལས་སྤྱན་རས་གཟིགས་དབང་ཕྱུག་ལ་བོས་ན། བཤེད་མ་དེ་དག་གི་མཚོན་དེ་དག་དུམ་
བུ་དུམ་བུར་ཆག་ཅིང་གྲུགས་པར་འགྱུར་རོ། །རིགས་ཀྱི་བུ་གལ་ཏེ་སྟོང་གསུམ་གྱི་སྟོང་
ཆེན་པོའི་འཇིག་རྟེན་གྱི་ཁམས་འདི་གནོད་སྦྱིན་དང་། སྲིན་པོས་གང་བར་གྱུར་ཀྱང་།
བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་དབང་ཕྱུག་གི་མིང་
འཛིན་པ་ལ་དེ་དག་ཐམས་ཅད་ཀྱིས་སྡང་བའི་སེམས་ཀྱིས་བལྟ་ཡང་མི་ཕོད་དོ།།
རིགས་ཀྱི་བུ་སེམས་ཅན་ལ་ལ་ལྕགས་སྒྲོག་དང་ཤིང་སྒྲོག་ཏུ་བཅུག་པར་གྱུར་ན།
ཉེས་པ་ཡོད་ཀྱང་རུང་། ཉེས་པ་མེད་ཀྱང་རུང་། བྱང་ཆུབ་སེམས་དཔའ་སེམས་
དཔའ་ཆེན་པོ་སྤྱན་རས་གཟིགས་དབང་ཕྱུག་གི་མིང་ནས་ཕྱུང་བས་ལྕགས་སྒྲོག་
དང་ཤིང་སྒྲོག་ཏུ་བཅུག་པ་དག་གི་བུ་ག་བྱེ་བར་འགྱུར་རོ། །རིགས་ཀྱི་བུ་བྱང་ཆུབ་
སེམས་དཔའ་སེམས་དཔའ་ཆེན་པོ་སྤྱན་རས་གཟིགས་དབང་ཕྱུག་གི་མཐུ་ནི་དེ་འདྲའོ།
།རིགས་ཀྱི་བུ་གལ་ཏེ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་གཡོན་
ཅན་དང་། ཆོམ་རྐུན་དང་། དགྲ་ལག་ན་མཚོན་ཐོགས་པས་གང་བར་གྱུར་ཏེ། དེར་
དེད་དཔོན་གཅིག་གིས་མགྲོན་པོ་མང་པོ་ཕལ་པོ་ཆེ་རིན་པོ་ཆེས་ཕྱུག་པ་དེད་དེ་དོང་བ་ལས།
འདོང་བ་དེ་དག་གིས་གཡོ་ཅན་དང་། ཆོམ་རྐུན་དང་། དགྲ་ལག་ན་མཚོན་ཐོགས་པ་
དེ་དག་མཐོང་སྟེ། མཐོང་ནས་ཀྱང་འཇིགས་ཤིང་སྐྲག་སྟེ་བདག་ཅག་སྐྱབས་མེད་པར་



162 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ཤེས་པ་ལས། དེད་དཔོན་དེས་མགྲོན་པོ་མང་པོ་ལ་འདི་སྐད་ཅེས་མ་འཇིགས་ཤིག
།རིགས་ཀྱི་བུ་དག་མ་འཇིགས་ཤིག །མི་འཇིགས་པ་སྦྱིན་པ་བྱང་ཆུབ་སེམས་དཔའ་
སེམས་དཔའ་ཆེན་པོ་སྤྱན་རས་གཟིགས་དབང་ཕྱུག་ལ་སྒྲ་སྐད་ཅིག་ཏུ་བོས་ཤིག་དང་།
དེས་ཁྱེད་ཆོམ་རྐུན་གྱི་འཇིགས་པ་དང་། དགྲའི་འཇིགས་པ་འདི་ལས་ཡོངས་སུ་
ཐར་བར་འགྱུར་
ར་རོ་ཞེས་བསྒོ་ལ། དེ་ནས་མགྲོན་པོ་མང་པོ་ཐམས་ཅད་ཀྱིས་སྒྲ་སྐད་
ཅིག་ཏུ་སྤྱན་རས་གཟིགས་དབང་ཕྱུག་བོས་ཏེ། འཇིགས་པ་མེད་པ་སྦྱིན་པ་བྱང་ཆུབ་
སེམས་དཔའ་སེམས་དཔའ་ཆེན་པོ་སྤྱན་རས་གཟིགས་དབང་ཕྱུག་ལ་ཕྱག་འཚལ་ལོ།
།ཞེས་མིང་ནས་ཕྱུང་མ་ཐག་ཏུ། མགྲོན་པོ་ཕལ་མོ་ཆེ་དེ་དག་འཇིགས་པ་ཐམས་ཅད་
ལས་ཡོངས་སུ་ཐར་བར་འགྱུར་ཏེ། རིགས་ཀྱི་བུ་བྱང་ཆུབ་སེམས་དཔའ་སེམས་
དཔའ་ཆེན་པོ་སྤྱན་རས་གཟིགས་དབང་ཕྱུག་གི་མཐུ་ནི་དེ་འདྲའོ། །རིགས་ཀྱི་བུ་
སེམས་ཅན་གང་དག་འདོད་ཆགས་སྤྱོད་པ་དེ་དག་གིས་བྱང་ཆུབ་སེམས་དཔའ་སེམས་
དཔའ་ཆེན་པོ་སྤྱན་རས་གཟིགས་དབང་ཕྱུག་ལ་ཕྱག་བྱས་ན་འདོད་ཆགས་དང་བྲལ་
བར་འགྱུར་རོ།།
སེམས་ཅན་གང་དག་ཞེ་སྡང་སྤྱོད་པ་དེ་དག་གིས་བྱང་ཆུབ་སེམས་དཔའ་སེམས་
དཔའ་ཆེན་པོ་སྤྱན་རས་གཟིགས་དབང་ཕྱུག་ལ་ཕྱག་བྱས་ན་ཞེ་སྡང་དང་བྲལ་བར་
འགྱུར་རོ། །སེམས་ཅན་གང་དག་གཏི་མུག་སྤྱོད་པ་དོ་དག་གིས་བྱང་ཆུབ་སེམས་
དཔའ་སེམས་དཔའ་ཆེན་པོ་སྤྱན་རས་གཟིགས་དབང་ཕྱུག་ལ་པོ་ཕྱག་བྱས་ན་གཏི་མུག་
དང་བྲལ་བར་འགྱུར་རོ། །རིགས་ཀྱི་བུ་དེ་ལྟར་བྱང་ཆུབ་སེམས་དཔའ་སེམས་དཔའ་
ཆེན་པོ་སྤྱན་རས་གཟིགས་དབང་ཕྱུག་ནི་རྫུ་འཕྲུལ་ཆེ་བའོ། །རིགས་ཀྱི་བུ་བུད་མེད་བུ་
འདོད་པ་གང་ལ་ལ་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་
དབང་ཕྱུག་ལ་ཕྱག་འཚལ་ན་དེ་ལས་བུ་ཕོ་འབྱུང་སྟེ། གཟུགས་བཟང་བ། མཛེས་པ།



སྐབས་བདུན་པ། 163
བལྟ་ན་སྡུག་པ། ཁྱེའུ་མཚན་དང་ལྡན་པ། སྐྱེ་བོ་མང་པོའི་ཡིད་དུ་འོང་ཞིང་སྡུག་པ།
དགེ་བའི་རྩ་བ་བསྐྱེད་པ་འབྱུང་ངོ༌། །གང་བུ་མོ་འདོད་པ་དེ་ལ་ཡང་བུ་མོ་འབྱུང་སྟེ།
གཟུགས་བཟང་བ། མཛེས་པ་བུ་མོའི་མཚན་དང་ལྡན་པ། སྐྱེ་བོ་མང་པོ་ཡིད་དུ་
འོང་ཞིང་སྡུག་པ། དགེ་བའི་རྩ་བ་བསྐྱེད་པ་འབྱུང་ངོ་། །རིགས་ཀྱི་བུ་བྱང་ཆུབ་
སེམས་དཔའ་སེམས་དཔའ་ཆེན་པོ་སྤྱན་རས་གཟིགས་དབང་ཕྱུག་གི་མཐུ་ནི་དེ་འདྲའོ།
།གང་དག་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་དབང་ཕྱུག་
ལ་ཕྱག་འཚལ་བ་དེ་དག་དོན་ཡོད་པའི་འབྲས་བུར་འགྱུར་རོ། །རིགས་ཀྱི་བུ་གང་
ཞིག་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་དབང་ཕྱུག་ལ་
ཕྱག་འཚལ་ཞིང་མིང་འཛིན་ལ། གང་ཞིག་སངས་རྒྱས་བཅོམ་ལྡན་འདས་གངྒཱའི་
ཀླུང་དྲུག་ཅུ་རྩ་གཉིས་ཀྱི་བྱེ་མ་སྙེད་དག་ལ་ཕྱག་འཚལ་ཞིང་མིང་འཛིན་པ་དང་།
ཡང་གང་ཞིག་སངས་རྒྱས་བཅོམ་ལྡན་འདས་གངྒཱའི་ཀླུང་དྲུག་ཅུ་རྩ་གཉིས་ཀྱི་བྱེ་
མ་སྙེད་བཞུགས་ཏེ་འཚོ་ཞིང་གཞེས་པ་དེ་དག་ལ་ན་བཟའ་དང་། བསོད་སྙོམས་
དང༌། གཟིམས་ཆ་དང་། སྙན་གྱི་གསོས་སྨན་དང་། ཡོ་བྱད་ཀྱིས་མཆོད་པ་བྱེད་ན།
རིགས་ཀྱི་བུ་འདི་ཇི་སྙམ་དུ་སེམས། རིགས་ཀྱི་བུའམ་རིགས་ཀྱི་བུ་མོ་དེ་དག་བསོད་
ནམས་མངོན་པར་འདུ་བྱེད་པ་ཇི་ཙམ་ཞིག་བསྐྱེད། དེ་སྐད་ཅེས་བཀའ་སྩལ་ནས།
བྱང་ཆུབ་སེམས་དཔའ་སེམས་དཔའ་ཆེན་པོ་བློ་གྲོས་མི་ཟད་པས་བཅོམ་ལྡན་འདས་
ལ་འདི་སྐད་ཅེས་གསོལ་ཏོ།།
བཅོམ་ལྡན་འདས་རིགས་ཀྱི་བུའམ་རིགས་ཀྱི་བུ་མོ་དེ་དག་གཞི་དེ་ལས་བསོད་
ནམས་སྐྱེད་པ་ནི། བཅོམ་ལྡན་འདས་མང་ལགས་སོ། །བདེ་བར་གཤེགས་པ་མང་
ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། རིགས་ཀྱི་བུ་གང་གིས་སང་
རྒྱས་བཅོམ་ལྡན་འདས་དེ་སྙེད་ལ་བཀུར་སྟི་བྱས་པའི་བསོད་ནམས་མངོན་པར་འདུ་
སངས་



164 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
བྱེད་པ་དང་། གང་གིས་ཐ་ན་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་
གཟིགས་དབང་ཕྱུག་ལ་ཕྱག་ལན་ཅིག་བྱས་པ་དང་། མིང་འཛིན་པའི་བསོད་ནམས་
མངོན་པར་འདུ་བྱེད་པ་གཉིས་ཀ་མཉམ་སྟེ། ལྷག་པའང་མེད། འཕགས་པའང་མེད་དོ།
།གང་གིས་སངས་རྒྱས་བཅོམ་ལྡན་འདས་གངྒཱའི་ཀླུང་དྲུག་ཅུ་རྩ་གཉིས་ཀྱི་བྱེ་མ་སྙེད་ལ་
ཕྱག་འཚལ་ཞིང་མིང་འཛིན་པ་དང་། གང་བྱང་ཆུབ་སེམས་དཔའ་སེམས་དཔའ་ཆེན་
པོ་སྤྱན་རས་གཟིགས་དབང་ཕྱུག་ལ་ཕྱག་འཚལ་ཞིང་མིང་འཛིན་པའི་བསོད་ནམས་
ཀྱི་ཕུང་པོ་དེ་གཉིས་ཀ་བསྐལ་པ་བྱེ་བ་ཁྲག་ཁྲིག་བརྒྱ་སྟོང་དུའང་ཟད་པར་བྱ་བ་སླ་བ་
མ་ཡིན་ནོ། །རིགས་ཀྱི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་
གཟིགས་དབང་ཕྱུག་གི་མིང་འཛིན་པ་དེ་དག་གི་བསོད་ནམས་དེ་ལྟར་དཔག་ཏུ་མེད་དོ།
།ཞེས་གང་གསུངས་པ་ལྟར་རོ།།
མདོར་ན་ཐུགས་རྗེ་ཆེན་པོ་ལ་བསྟོད་ཅིང་གསོལ་བ་བཏབ་པས་སྤྱིར་འདོད་པའི་
དོན་ཐམས་ཅད་འགྲུབ་པ་དང་། ལྷག་པར་བྱམས་སྙིང་རྗེ་བྱང་ཆུབ་ཀྱི་སེམས་ཀྱི་སྒོ་
ནས་ཐེག་པ་ཆེན་པོའི་ལམ་མྱུར་དུ་རྒྱུད་ལ་བསྐྱེད་ནས་མཆོག་གི་དངོས་གྲུབ་སྩོལ་ལོ།
།དེ་ཡང་ཉོན་མོངས་པའི་དགྲ་བཅོམ་པ་ན་ཉན་ཐོས་དང་། རང་སངས་རྒྱས་ལ་ཡང་
ཡོད་པས་དེ་དག་ལ་ཡང་ཐུབ་པའི་སྒྲ་འཇུག་ཀྱང་། ཐུབ་པའི་མཆོག་ནི་སངས་རྒྱས་
རྣམས་ཡིན་པས། ཐུགས་རྗེ་ཆེན་པོ་ལ་གསོལ་བ་བཏབ་པས་དགྲ་བཅོམ་པའི་གོ་འཕང་
ལ་བཀོད་པ་ཙམ་དུ་མི་འཇོག་པར། མཐར་ཐུག་སངས་རྒྱས་ཀྱི་སར་འཁྲིད་ཅེས་པའོ།
།ཡང་ན་ཐུབ་པའི་རྒྱལ་མཆོག་ཅེས་པ། བཅོམ་ལྡན་འདས་ཐུགས་རྗེ་ཅན་ལ་བོས་ནས།
འཇིག་རྟེན་འདི་ན་ཁྱེད་ལས་ལྷག་པའི་རེ་གནས་མེད་པས། བདག་ཁྱེད་ལ་སྙིང་ནས་
གསོལ་བ་འདེབས་ཀྱི། དངོས་གྲུབ་མྱུར་དུ་སྩལ་དུ་གསོལ་ཞེས་པའོ། །དེ་ཡང་དཔལ་
མོ་རང་གིས་མཛད་པའི་འཇིག་རྟེན་དབང་ཕྱུག་གི་བསྟོད་པ་ལས། འཇིག་རྟེན་བླ་མ་ས་



སྐབས་བདུན་པ། 165
གསུམ་གྱིས་ཕྱག་བྱས། །ལྷ་དབང་ཚངས་པ་མཆོག་གིས་བསྟོད་པ་སྟེ། །ཐུབ་མཆོག་
རྒྱལ་པོ་མྱུར་དུ་དངོས་གྲུབ་སྩོལ། །སྤྱན་རས་གཟིགས་མགོན་མཆོག་ལ་ཕྱག་འཚལ་ལོ།
།ཞེས་དང་། དགེ་སློང་མ་ཟླ་མཛེས་ཀྱིས་ཐུགས་རྗེ་ཆེན་པོ་ལ་བསྟོད་པ་ལས་ཀྱང་།
ཐུགས་རྗེ་བྱམས་པས་གཟིགས་པའི་བཅོམ་ལྡན་འདས། །ཕོངས་གྱུར་འགྲོ་བ་ལ་
ནི་ཁྱོད་ལྟ་བུ། །གཟིགས་པ་ཙམ་གྱིས་ཞི་བར་མཛད་པ་པོ། །སྤྱན་རས་གཟིགས་
ཀྱིས་བདག་ལ་གཟིགས་སུ་གསོལ། །མཆོག་སྦྱིན་བདག་ནི་རབ་ཏུ་སྡུག་བསྔལ་ཏེ།
།མུན་ནག་གཏིབ་པ་སྣང་བ་མེད་པ་བཞིན། །རི་བོ་གཡང་སའི་ཁ་ན་གནས་འདྲ་བའི།
།དུས་འདིར་ཐུགས་རྗེ་ལྡན་པས་གཟིགས་སུ་གསོལ། །ཕོངས་པ་དག་གིས་ང་ནི་དྲན་
བྱས་ན། །དེ་ཡི་སྡུག་བསྔལ་བསལ་བར་བྱའོ་ཞེས། །དང་པོའི་སྨོན་ལམ་མི་འགྱུར་
དེ་ལགས་ན། །བདག་ལ་དེ་འདྲའི་འབྲས་བུ་མཆིས་པར་མཛོད། །ཅེས་གསུངས་པ་
ལྟར་རོ། །འཇིག་རྟེན་གསུམ་གྱི་མགོན་པོ་མཆོག་ལ་ཕྱག་འཚལ་ལོ། །ཞེས་པ་ནི།
དགེ་སློང་མ་དཔལ་མོས་ཐུགས་རྗེ་ཆེན་པོའི་ཡོན་ཏན་ལ་ཤེས་ནས་དད་པ་ཐོབ་སྟེ།
རང་ཉིད་དེའི་ལུགས་འཛིན་པའི་ཞེན་པ་ཙམ་མ་ཡིན་པར། ས་འོག། ས་སྟེང་།
ས་བླའི་འཇིག་རྟེན་གསུམ་ན་སེམས་ཅན་རྣམས་ལ་གནས་སྐབས་མཐར་ཐུག་ཀུན་
ཏུ་བསླུ་བ་མེད་པའི་མགོན་དང་སྐྱབས་ནི་
་བཅོམ་ལྡན་འདས་ཐུགས་རྗེ་ཅན་ཉིད་ལས་
ལྷག་པ་གཞན་མེད་པར་གཏིང་ནས་ཡིད་ཆེས་ཏེ་ལུས་ཀྱིས་ཕྱག་འཚལ་བ་དང་།
ངག་གིས་བསྟོད་པ་བྱེད་པ་དང་། ཡིད་ཀྱིས་སྐྱབས་སུ་འཛིན་པ་སྟེ། སྒོ་གསུམ་གུས་
པས་འདུད་པར་མཛད་ཅིང་། གདུལ་བྱ་རྣམས་ལ་ཡང་ཚུལ་འདི་ལྟར་གྱིས་ཤིག་ཅེས་
འདོམས་པའོ།།
དེ་ཡང་ཁྱད་པར་འཕགས་བསྟོད་ལས། བདག་ནི་སྟོན་པ་གཞན་སྤངས་ནས།
།བཅོམ་ལྡན་ཁྱོད་ལ་སྐྱབས་མཆིས་པ། །དེ་ཅིའི་སླད་དུ་ཞེ་ན་ཁྱོད། །སྐྱོན་མི་མངའ་



166 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ལ་ཡོན་ཏན་ལྡན། །ཞེས་དང་། སློབ་དཔོན་ཙནྡྲ་གོ་མིས་ཐུགས་རྗེ་ཆེན་པོ་ལ་བསྟོད་
པ་ལས་ཀྱང་། སྲིད་པ་གསུམ་གྱིས་(གྱི་) མཁན་སྟོན་པར་གྲགས། །ཁམས་གསུམ་
འགྲོ་བ་ཡོངས་ཀྱི་གཉེན་གཅིག་པོ། །ཐུགས་རྗེའི་ལྷ་ཁྱེད་བདག་ལ་དགོངས་སུ་གསོལ།
།ཞེས་དང་། སྙིང་རྗེ་ལ་བསྟོད་པ་ལས་ཀྱང་། ང་ནི་མཐོང་ཐོས་རེག་པའམ་དྲན་
ཡང་རུང་། །ནད་རྣམས་ཀུན་གྱིས་གསོས་སུ་གྱུར་ཅིག་ཅེས། །བདག་ནི་མི་བཟད་
ནད་ཀྱིས་ཐེབས་ལགས་ཀྱིས། །མཆོག་སྦྱིན་དམ་བཅས་དེ་དག་དགོངས་སུ་གསོལ།
།གང་ཞིག་སྡུག་བསྔལ་གང་གིས་ཉམ་ཐག་པ། །དེ་དང་དེ་ཡི་སྡུག་བསྔལ་བསལ་ལོ་
ཞེས། །འགྲོ་ལ་དགོངས་པ་ཁྱོད་ཀྱིས་དབུགས་དབྱུང་ན། །མགོན་པོ་ཅི་སླད་སྡུག་
བསྔལ་བདག་མ་གཟིགས། །གང་གིས་ཁྱོད་ནི་རྗེས་དྲན་ཙམ་གྱིས་ཀྱང་། །དེ་ཡི་མོད་
ལ་མགོན་པོས་གནོད་བསལ་ན། །བདག་ནི་རྟག་ཏུ་འདི་ན་བྲོ་འཚལ་ཀྱང་། །ཐུགས་
དཔག་མ་མཛད་པ་ནི་བདག་དབྱུང་ངམ། །མཐུ་ལྡན་སྒྱུ་མེད་ཕན་མཛད་བློ་གྲོས་ཅན།
ཐུགས་རྗེ་ལྡན་པ་ཁྱོད་ལ་བརྟེན་ཀྱང་ནི། །ཅི་སྟེ་འདི་དག་ཞི་བར་མ་གྱུར་ན། །བདག་
ནི་སྡུག་བསྔལ་གྱུར་ཏེ་ཀྱི་ཧུད་ཀྱི། །གང་དང་གང་དག་སྡུག་བསྔལ་ཉམ་ཐག་ཅིང་།
།གང་དང་གང་དག་མགོན་མེད་གྱུར་རྣམས་ལ། །དེ་དང་དེར་ནི་ཁྱོད་ཀྱི་ཐུགས་རྗེ་ནི།
།མངོན་པར་འཕེལ་བར་འགྱུར་ཞེས་དེ་སྐད་གདའ། །དེ་ནི་ལས་དང་ཉོན་མོངས་
བདག་ལགས་ཤིང་། །སྡུག་བསྔལ་བཟོད་དཀས་ལུས་གཟིར་སྐྱབས་མ་མཆིས།
།སྐྱབས་མེད་བདག་ལ་ཅི་སླད་ཐུགས་མི་རྗེ། །ཉི་ཚེར་གྱུར་ན་ཐུགས་རྗེ་མ་ལགས་མོད།
།གང་ཚེ་སྔོན་ཆད་རྨོངས་པས་འཇིག་རྟེན་ན། །ཁྱོད་ཉིད་རྗེས་སུ་དྲན་པར་མ་བགྱིས་
པས། །བདག་ནི་ཉོན་མོངས་སྟོབས་ཀྱིས་ཤིན་ཏུ་གཟིར། །མགོན་པོ་འགུམ་དུ་ཉེ་
ན་ཐུགས་རྗེས་གཟིགས། །ཐུགས་རྗེའི་འབྱུང་གནས་ཐུགས་རྗེ་ཆེ་རྒྱས་པ། །སྡུག
བསྔལ་མ་ལུས་ཟད་པར་མཛད་ཁྱོད་ཀྱིས། །ཅི་སྟེ་བདག་ནི་སྤངས་པར་གྱུར་ན་ནི།



སྐབས་བདུན་པ། 167
།བདག་ནི་མགོན་བགྱིད་གཞན་ནི་སུ་ལགས་གསུང་། །ཁྱོད་ལ་སྐྱབས་སུ་མཆིས་པ་
ཙམ་གྱིས་ཀྱང་། །དེ་ཡི་མོད་ལ་སྡུག་བསྔལ་སེལ་མཛད་པས། །མགོན་པོ་ཁྱོད་ནི་
བདག་གི་སྐྱབས་ལགས་ཀྱིས། །ཐུགས་རྗེས་མི་བཟད་འདི་ལས་བསྐྱབ་ཏུ་གསོལ།
།ཞེས་གསུངས་པ་ལྟར་རོ། །ཐུགས་རྗེ་ཆེན་པོས་ས་འོག །ས་སྟེང་། ས་བླའི་འཇིག་རྟེན་
གསུམ་གྱི་སེམས་ཅན་རྣམས་ཀྱི་དོན་ཇི་ལྟར་མཛད་པ་ནི། དབུ་མ་ལ་འཇུག་པ་ལས།
རྣམ་རྟོག་མི་མངའ་ཁྱོད་ཀྱིས་སྲིད་མཐའི་བར། །སྐད་ཅིག་དེ་རེ་རེ་ལ་སྤྱོད་སྣ་ཚོགས།
།ཇི་སྙེད་སྟོན་པ་དེ་སྙེད་འཛམ་བུ་གླིང་། །མ་ལུས་རྡུལ་གང་དེ་སྙེད་ལ་གྲངས་མེད།
།ཅེས་དང་། ཐེག་པ་ཆེན་པོ་རྒྱུད་བླ་མ་ལས། ཇི་ལྟར་བཻ་ཌཱུར་ས་གཞི་གཙང་མ་ལ།
།ལྷ་དབང་ལུས་ཀྱི་གཟུགས་བརྙན་སྣང་བ་ལྟར། །དེ་བཞིན་འགྲོ་སེམས་ས་གཞི་གཙང་
མ་ལ། །ཐུབ་པའི་དབང་པོའི་སྐུ་ཡི་གཟུགས་བརྙན་འཆར། །འགྲོ་བར་གཟུགས་བརྙན་
འཆར་ནུབ་རྙོག་མེད་དང་། །རྙོག་པའི་རང་སེམས་རབ་འཇུག་དབང་གིས་འཇུག
།ཇི་ལྟར་འཇིག་རྟེན་དག་ན་གཟུགས་སྣང་ལྟར། །ཞེས་གསུངས་པ་ལྟར།།
སེམས་ཅན་སོ་སོའི་ཁམས་དང་བསམ་པ་དང་མཐུན་པར་འཇིག་རྟེན་གྱི་ཁམས་
ཐམས་ཅད་དུ་སྤྲུལ་པས་ཁྱབ་པར་མཛད་ཅིང་། དེ་ཡང་དམ་པའི་ཆོས་པདྨ་དཀར་པོ་
ལས། རིགས་ཀྱི་བུ་གང་དག་ན་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་
གཟིགས་དབང་ཕྱུག་སངས་རྒྱས་ཀྱི་གཟུགས་ཀྱིས་སེམས་ཅན་རྣམས་ལ་ཆོས་སྟོན་པའི་
འཇིག་རྟེན་གྱི་ཁམས་དག་ཡོད་དོ། །གང་དག་ན་བྱང་ཆུབ་སེམས་དཔའ་སེམས་དཔའ་
ཆེན་པོ་སྤྱན་རས་གཟིགས་དབང་ཕྱུག་བྱང་ཆུབ་སེམས་དཔའི་གཟུགས་ཀྱིས་ཆོས་སྟོན་
པའི་འཇིག་རྟེན་གྱི་ཁམས་དག་ཀྱང་ཡོད་དོ། །སེམས་ཅན་ཁ་ཅིག་ལ་ནི་བྱང་ཆུབ་
སེམས་དཔའ་སེམས་དཔའ་ཆེན་པོ་སྤྱན་རས་གཟིགས་དབང་ཕྱུག་རང་སངས་རྒྱས་
ཀྱི་གཟུགས་ཀྱིས་ཆོས་སྟོན་ཏོ།།



168 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ཁ་ཅིག་ལ་ནི་ཉན་ཐོས་ཀྱི་གཟུགས་ཀྱིས། ཁ་ཅིག་ལ་ནི་ཚངས་པའི་གཟུགས་
ཀྱིས། ཁ་ཅིག་ལ་ནི་བརྒྱ་བྱིན་གྱི་གཟུགས་ཀྱིས། སེམས་ཅན་ཁ་ཅིག་ལ་ནི་བྱང་ཆུབ་
སེམས་དཔའ་སེམས་དཔའ་ཆེན་པོ་སྤྱན་རས་གཟིགས་དབང་ཕྱུག་དྲི་ཟའི་གཟུགས་
ཀྱིས་ཆོས་སྟོན་ཏོ། །གནོད་སྦྱིན་གྱིས་འདུལ་བའི་སེམས་ཅན་རྣམས་ལ་ནི་གནོད་
སྦྱིན་གྱི་གཟུགས་ཀྱིས་ཆོས་སྟོན་ཏོ། །དབང་ཕྱུག་གིས་འདུལ་བའི་སེམས་ཅན་རྣམས་
ལ་ནི་དབང་ཕྱུག་གི་གཟུགས་ཀྱིས་ཆོས་སྟོན་ཏོ། །དབང་ཕྱུག་ཆེན་པོས་འདུལ་
བའི་སེམས་ཅན་རྣམས་ལ་ནི་དབང་ཕྱུག་ཆེན་པོའི་གཟུགས་ཀྱིས་ཆོས་སྟོན་ཏོ།
།འཁོར་ལོས་སྒྱུར་བའི་རྒྱལ་པོས་འདུལ་བའི་སེམས་ཅན་རྣམས་ལ་ནི་འཁོར་ལོས་
སྒྱུར་བའི་རྒྱལ་པོའི་གཟུགས་ཀྱིས་ཆོས་སྟོན་ཏོ། །ཤ་ཟས་འདུལ་བའི་སེམས་ཅན་
རྣམས་ལ་ནི་ཤ་ཟའི་གཟུགས་ཀྱིས་ཆོས་སྟོན་ཏོ། །མཆོག་གིས་འདུལ་བའི་
སེམས་
ཅན་རྣམས་ལ་ནི་མཆོག་གི་གཟུགས་ཀྱིས་ཆོས་སྟོན་ཏོ། །དམག་དཔོན་གྱིས་
འདུལ་བའི་སེམས་ཅན་རྣམས་ལ་ནི་དམག་དཔོན་གྱི་གཟུགས་ཀྱིས་ཆོས་སྟོན་ཏོ།
།བྲམ་ཟེས་འདུལ་བའི་སེམས་ཅན་རྣམས་ལ་ནི་བྲམ་ཟེའི་གཟུགས་ཀྱིས་ཆོས་སྟོན་ཏོ།
།ལག་ན་རྡོ་རྗེས་འདུལ་བའི་སེམས་ཅན་རྣམས་ལ་ནི་ལག་ན་རྡོ་རྗེའི་གཟུགས་ཀྱིས་
ཆོས་སྟོན་ཏོ། །རིགས་ཀྱི་བུ་དེ་ལྟར་བྱང་ཆུབ་སེམས་དཔའ་སེམས་དཔའ་ཆེན་པོ་
སྤྱན་རས་གཟིགས་དབང་ཕྱུག་ཡོན་ཏན་བསམ་གྱིས་མི་ཁྱབ་པ་དང་ལྡན་ནོ།།
རིགས་ཀྱི་བུ་དེ་ལྟ་བས་ན། བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་
རས་གཟིགས་དབང་ཕྱུག་ལ་མཆོད་ཅིག །རིགས་ཀྱི་བུ་བྱང་ཆུབ་སེམས་དཔའ་
སེམས་དཔའ་ཆེན་པོ་སྤྱན་རས་གཟིགས་དབང་ཕྱུག་འདི་འཇིགས་པའི་སེམས་ཅན་
རྣམས་ལ་མི་འཇིགས་པ་སྦྱིན་པ་སྟེ། དེའི་ཕྱིར་འཇིག་རྟེན་གྱི་ཁམས་མི་མཇེད་
འདི་ན་མི་འཇིགས་པ་སྦྱིན་པ་ཞེས་ཀུན་གྱིས་ཤེས་སོ། །ཞེས་གསུངས་པ་ལྟར།



སྐབས་བདུན་པ། 169
འགའ་ཞིག་ཏུ་སངས་རྒྱས་ཀྱི་གཟུགས། འགའ་ཞིག་ཏུ་བྱང་ཆུབ་སེམས་དཔའི་
གཟུགས། འགའ་ཞིག་ཏུ་མཁན་སློབ་ཀྱི་ཚུལ། ལ་ལར་ནི་རྒྱལ་པོའི་ཚུལ། ལ་ལར་
ནི་བློན་པོའི་ཚུལ། ལ་ལར་ཕ་མའི་ཚུལ་བཟུང་སྟེ་སེམས་ཅན་རྣམས་འདུལ་བར་
མཛད། ཐ་ན་དམྱལ་བའི་གནས་སུ་ཡང་བྱོན་ནས་སེམས་ཅན་གྱི་དོན་མཛད་དེ།
མདོ་སྡེ་ཟ་མ་ཏོག་བཀོད་པ་ལས། བཅོམ་ལྡན་འདས་མཛེ་ཏའི་ཚལ་ན་བཞུགས་
པའི་ཚེ་འཁོར་དགེ་སློང་གི་དགེ་འདུན་ཆེན་པོ་དང་། སྒྲིབ་པ་རྣམ་སེལ་ལ་སོགས་
པའི་བྱང་ཆུབ་སེམས་དཔའ་གྲངས་མེད་པ་དང་། གཞན་ཡང་ལྷ་དང་། ཀླུ་དང་།
དྲི་ཟ་ལ་སོགས་པའི་འཁོར་གྲངས་མེད་པ་འདུས་པའི་ཚེ། ཐུགས་རྗེ་ཆེན་པོས་སེམས་
ཅན་དམྱལ་བའི་གནས་སུ་བྱོན་པའི་འོད་ཟེར་གྱིས་འཇིག་རྟེན་ཐམས་ཅད་སྣང་བས་
ཁྱབ་པར་གྱུར་ནས། མཛེ་ཏའི་ཚལ་ཡང་འོད་ཟེར་གྱི་སྣང་བས་ལྷའི་གཞལ་མེད་
ཁང་ལྟ་བུར་གྱུར་པ་ན། བྱང་ཆུབ་སེམས་དཔའ་སྒྲིབ་པ་རྣམ་སེལ་གྱིས་བཅོམ་ལྡན་
འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་བདག་ནི་ཤིན་ཏུ་ངོ་མཚར་
རྨད་དུ་བྱུང་བ་ཐོབ་བོ།།
བཅོམ་ལྡན་འདས་འོད་ཟེར་ཆེན་པོ་འདི་དག་ག་ལས་མཆིས། རྫུ་འཕྲུལ་གྱི་
ཡུལ་གྱི་མཐུ་འདི་སུའི་ལགས། བཅོམ་ལྡན་འདས་ཀྱིས་བཀའ་སྩལ་པ། རིགས་ཀྱི་བུ་
བྱང་ཆུབ་སེམས་དཔའ་སྤྱན་རས་གཟིགས་ཀྱི་དབང་པོ་འདི་ནི་མནར་མེད་པའི་སེམས་
ཅན་དམྱལ་བ་ཆེན་པོར་ཞུགས་ནས་སེམས་ཅན་རྣམས་ཡོངས་སུ་སྨིན་པར་བྱེད་དེ།
ཡོངས་སུ་སྨིན་པར་བྱས་ནས་ཡི་དྭགས་ཀྱི་གྲོང་ཁྱེར་དུ་འཇུག་གོ། ཞེས་གསུངས་ཤིང་།
དམྱལ་བའི་སེམས་ཅན་གྱི་དོན་ཇི་ལྟར་མཛད་ཚུལ་ནི། བཅོམ་ལྡན་འདས་ཀྱིས་བཀའ་
སྩལ་པ། རིགས་ཀྱི་བུ་ཇི་ལྟར་འཁོར་ལོས་བསྒྱུར་བའི་རྒྱལ་པོ་ལྷའི་ནོར་བུ་རིན་པོ་ཆེ་
ལས་བྱས་པའི་སྐྱེད་མོས་ཚལ་དུ་འཇུག་པ་དེ་བཞིན་དུ། རིགས་ཀྱི་བུ་བྱང་ཆུབ་སེམས་



170 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
དཔའ་སྤྱན་རས་གཟིགས་ཀྱི་དབང་པོ་ཡང་མནར་མེད་པའི་སེམས་ཅན་དམྱལ་བ་ཆེན་
པོར་འཇུག་མོད་ཀྱི་དེའི་ལུས་ལ་གཞན་དུ་འགྱུར་བ་མེད་དོ།།
ནམ་མནར་མེད་པའི་སེམས་ཅན་དམྱལ་བ་ཆེན་པོ་དང་ཉེ་བར་འགྲོ་བ་དེའི་ཚེ།
མནར་མེད་པའི་སེམས་ཅན་དམྱལ་བ་ཆེན་པོ་དེ་བསིལ་བར་འགྱུར་ཏེ། དེའི་ཚེ་གཤིན་
རྗེའི་མི་དེ་དག་མནར་མེད་པའི་སེམས་ཅན་དམྱལ་བ་ཆེན་པོར་ཅི་མི་དགེ་བའི་ལྟས་
ཤིག་བྱུང་ན། ནམ་བྱང་ཆུབ་སེམས་དཔའ་སྤྱན་རས་གཟིགས་ཀྱི་དབང་པོ་འོངས་
པ་དེའི་ཚེ། མེ་ཏོག་པདྨ་ཤིང་རྟའི་འཁོར་ལོ་ཙམ་བྱུང་ཞིང་། སྣོད་དེ་ཡང་གསལ།
མེའོ་འོབས་དེ་ཉིད་དུ་ཡང་རྫིང་བུ་བྱུང་བར་གྱུར་ཅེས་སྐྱོ་བར་གྱུར་ཏོ། །དེ་ནས་
གཤིན་རྗེའི་སྐྱེས་བུ་དེ་དག་ཕན་ཚུན་སྦྲན་ཏེ། འདི་སུའི་མཐུ་སྙམ་དུ་བལྟས་པ་དང་།
མནར་མེད་པའི་སེམས་ཅན་དམྱལ་བ་ཆེན་པོ་དེ་ནི། བྱང་ཆུབ་སེམས་དཔའ་སྤྱན་
རས་གཟིགས་ཀྱི་དབང་པོ་བཞུགས་པ་ཉིད་དུ་མཐོང་ངོ༌། །དེ་ནས་གཤིན་རྗེའི་རྒྱལ་
པོས་བྱང་ཆུབ་སེམས་དཔའ་སེམས་དཔའ་ཆེན་པོ་ག་ལ་བ་དེར་དོང་སྟེ་ཕྱིན་པ་དང་།
ཞབས་ལ་མགོ་བོས་ཕྱག་འཚལ་ནས་བསྟོད་པའི་ཁྱད་པར་བྱེད་པར་རྩོམ་པ། སྤྱན་
རས་གཟིགས་ཀྱི་དབང་པོ། དབང་ཕྱུག་ཆེན་པོ། པདྨ་ལ་དགྱེས་པ། དམ་པ་སྩོལ་བ།
དབང་དུ་མཛད་པ། སའི་སྤྱན་དམ་པ་མཛད་པ། དབུགས་འབྱིན་པར་མཛད་པ།
ཕྱག་བརྒྱ་སྟོང་པ། སྤྱན་བྱེ་བ་བརྒྱ་སྟོང་པ། དབུ་བཅུ་གཅིག་པ། རྒོད་པའི་བཞིན་ལྟ་
བུའི་མཐར་ཕྱིན་པ། ཆོས་ལ་དགྱེས་པ། སེམས་ཅན་ཐམས་ཅད་ཡོངས་སུ་ཐར་བར་
མཛད་པ། ཞེས་སོགས་ཡོན་ཏན་མང་དུ་བརྗོད་ནས། སླར་ཡང་གཤིན་རྗེའི་རྒྱལ་པོས་
ལན་གསུམ་བསྐོར་ཏེ་དེ་ཉིད་ནས་སོང་ངོ༌། །ཞེས་འབྱུང་ངོ་།།
དང་ཡི་དྭགས་ཀྱི་དོན་ཇི་ལྟར་མཛད་པ་ནི། མདོ་དེ་ཉིད་ལས། རིགས་ཀྱི་བུ་དེ་
ནི་མནར་མེད་པའི་སེམས་ཅན་དམྱལ་བ་ཆེན་པོ་ནས་བྱུང་སྟེ། ཡི་དྭགས་ཀྱི་གྲོང་ཁྱེར་



སྐབས་བདུན་པ། 171
དུ་སོང་ནས་མགལ་ཤིང་ལྟ་བུ་དང་། རྐང་རུས་བསྒྲེང་པ་དང་། བདག་གི་སྐྲ་དང་སྤུས་
ཁ་གཡོགས་པ་དང་། ལྟོ་བ་རི་དང་འདྲ་བ་དང་། ཁ་ཁབ་ཀྱི་མིག་ལྟ་བུའི་ཡི་དྭགས་
བརྒྱ་སྟོང་དུ་མ་མདུན་ནས་རྒྱུག་གོ །བྱང་ཆུབ་སེམས་དཔའ་སེམས་དཔའ་ཆེན་པོ་
སྤྱན་རས་གཟིགས་ཀྱི་དབང་པོ་ནམ་ཡི་དྭགས་ཀྱི་གྲོང་ཁྱེར་དུ་སོང་བ་དེའི་ཚེ་ཡི་དྭགས་
ཀྱི་གྲོང་ཁྱེར་དེ་བསིལ་བར་གྱུར། རྡོ་རྗེའི་སེར་བ་དེ་ཡང་རབ་ཏུ་ཞི་བར་གྱུར་ཏོ།
།སྒོ་བ་དེ་ཡང་བྱིན་པ་ཐག་ཐུག་ཅན་ལ་མིག་དམར་ཞིང་ལག་ན་ཁར་བ་ཐོགས་པ།
ལས་ཀྱིས་འདི་འདྲ་བ་ནི་བདག་གི་བྱ་བ་མ་ཡིན་ནོ། །ཞེས་བྱམས་པའི་སེམས་
བསྐྱེད་དོ།།
དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་
དབང་པོའི་ཕྱག་གི་སོར་མོ་བཅུ་ལས་ཆུ་བོ་ཆེན་པོ་བཅུ་བྱུང༌། ཞབས་ཀྱི་སོར་མོ་
བཅུ་ལས་ཆུ་བོ་ཆེན་པོ་བཅུ་བྱུང་སྟེ། བྱང་ཆུབ་སེམས་དཔའ་སྤྱན་རས་གཟིགས་ཀྱི་
དབང་པོ་ཤིན་ཏུ་ཐུགས་བརྩེ་བའི་ཟིལ་གྱིས་ནོན་ནས་བ་སྤུའི་ཁུང་བུ་ནས་ཆུ་བོ་བྱུང་ངོ༌།
གང་གི་ཚེ་ན་དེ་དག་གིས་ཆུ་བོ་མྱོང་བ་དེའི་ཚེ། དེ་དག་མགྲིན་པ་ཡངས་པར་གྱུར།
ལུས་ཀྱང་ཡོངས་སུ་རྫོགས་པར་གྱུར། ལྷའི་ཟས་རོའི་ནང་ནས་མཆོག་ཏུ་བྱུང་བ་
དང་ལྡན་པས་ཚིམ་པར་ཡང་གྱུར་ནས། དེའི་ཚེ་འཁོར་བའི་བདེ་སྡུག་ལ་སེམས་ཏེ་
ཀྱེ་མ་ཧོ་འཛམ་བུའི་གླིང་གི་མི་འདི་དག་ནི་གྲིབ་མ་བསིལ་བ་ལ་ཡོངས་སུ་བརྟེན་ཏོ།
གང་འཛམ་བུའི་གླིང་གི་མི་འདི་དག་ནི་རྟག་ཏུ་ཕ་དང་མ་ལ་ཡོངས་སུ་འཛིན་ཅིང་
བསྙེན་བཀུར་བྱེད་དེ་བདེ་བ་དང་ལྡན་པའོ། །རྟག་ཏུ་དགེ་བའི་བཤེས་གཉེན་བསྟེན་
ཅིང་སྐྱོང་བའི་སྐྱེས་བུ་དེ་དག་ནི་བདེ་བ་དང་ལྡན་པའོ། །ཞེས་སོགས་ཆེད་དུ་བརྗོད་
པ་མང་དུ་བརྗོད་ནས། སེམས་ཅན་དེ་དག་གིས་འཇིག་ཚོགས་སུ་ལྟ་བའི་རྩེ་མོ་ཉི་ཤུ་
བྱུང་བ་ཡེ་ཤེས་རྡོ་རྗེས་བཅོམ་ནས། དེ་དག་ཐམས་ཅད་བདེ་བ་ཅན་གྱི་འཇིག་རྟེན་གྱི་



172 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ཁམས་སུ་སྐྱེས་ཏེ། བྱང་ཆུབ་སེམས་དཔའ་འདོད་པའི་བཞིན་ཞེས་བྱ་བར་སྐྱེས་ནས།
གང་གི་ཚེ་དེས་སེམས་ཅན་ཡོངས་སུ་སྨིན་པར་བྱས་པ་དེའི་ཚེ་སླར་ཡང་སོང་ངོ་།
།ཞེས་གསུངས་སོ།།
ལྷ་མ་ཡིན་གྱི་སེམས་ཅན་གྱི་དོན་ཇི་ལྟར་མཛད་ཚུལ་ནི། མདོ་དེ་ཉིད་ལས།
དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་
པོ་བྱུང་ནས། ས་གཞན་ལྕགས་ལས་བྱས་པར་སོང་སྟེ། གང་དུ་ལྷ་མ་ཡིན་གྱི་རྒྱལ་
པོ་གཏོར་མ་ཞེས་བྱ་བ་མཆིས་པ་དེར་སོང་བ་དང་། དེ་ནས་ལྷ་མ་ཡིན་གྱི་རྒྱལ་
པོ་གཏོར་མས་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་
དབང་པོ་རྒྱང་མ་ནས་འོང་བ་མཐོང་ནས། སླས་དང་འཁོར་དང་། ལྷ་མ་ཡིན་སྒྱུར་
པོ་དང་། ཐུང་དུ་ལ་སོགས་པ་དུ་མ་དང་འགྲོགས་ཤིང་འཁོར་དང་བཅས་ཏེ་དོང་ནས།
བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོའི་རྐང་
པ་ལ་ཕྱག་བཙལ་ཏེ། འདི་སྐད་ཅེས་སྨྲས་སོ། །དེ་རིང་དུ་ནི་བདག་གིས་ཚེའི་འབྲས་
བུ་མཆིས་སོ། །དེ་རིང་དུ་ནི་བདག་གི་བསམ་པ་རྫོགས་སོ། །དེ་རིང་དུ་ནི་བདག་
གི་བསམ་པ་ཡོངས་སུ་རྫོགས་ཏེ། གང་བདག་གིས་ཁྱོད་ཡང་དག་པར་མཐོང་བས་
དེའི་ཚེ་ལུས་ཐམས་ཅད་བདེ་བ་དང་ལྡན་པར་གྱུར་ཏོ།།
དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་
དབང་པོ་ལ་རིན་པོ་ཆེའི་ཁྲི་ཕུལ་ཏེ། བཅོམ་ལྡན་འདས་སྡིག་པ་ལ་དགའ་བ་གཞན་
གྱི་ཆུང་མ་ལ་ཆགས་པ། སྲོག་གཅོད་པ་ལ་བརྩོན་པ། ཕ་རོལ་གྱི་སྲོག་གཅོད་པ།
རྒ་བ་དང་། འཆི་བས་འཇིགས་པ་རྣམས་ལ་ཐུགས་རྗེས་གཟིགས་ཤིག །འཁོར་བས་སྐྱོ་
བ་རྣམས་ལ་སྐྱབས་མཛོད་ཅིག །ཅེས་སོགས་གསོལ་བ་མང་དུ་བཏབ་ཚུལ་འབྱུང་ངོ་།
།གནོད་སྦྱིན་དང་སྲིན་པོ་རྣམས་ཀྱི་དོན་མཛད་ཚུལ་ནི། མདོ་དེ་ཉིད་ལས། གང་གི་



སྐབས་བདུན་པ། 173
ཚེ་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་སོང་
བ་དེའི་ཚེ། དེ་དག་དགའ་མགུ་ཞིང་སྙིང་རབ་ཏུ་དགའ་བར་གྱུར་ནས། བྱང་ཆུབ་
སེམས་དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོའི་མདུན་དུ་རྒྱུག་གོ
།བརྒྱུགས་ནས་རྐང་པ་ལ་ཕྱག་བཙལ་ཏེ། ཁྱོད་ནི་མ་ཉལ་ཏོ། དུབ་བོ། ཁྱོད་ཡུན་རིང་
མོ་ཞིག་ནས་མུན་པ་མུན་ནག་གིས་འདིར་གཤེགས་སོ། །ཞེས་དེ་སྐད་སྨྲའོ། །དེས་ཀྱང་
ངས་སེམས་ཅན་དུ་མ་ཡོངས་སུ་སྨིན་པར་བྱས་སོ། །ཞེས་སྨྲས་ནས་གནོད་སྦྱིན་དང་
སྲིན་པོ་དེ་དག་གིས་དེ་ཁྲིད་ནས་ལྷའི་གསེར་དང་རིན་པོ་ཆེའི་སེང་གེའི་ཁྲི་ལ་བཞག་སྟེ།
ངལ་བསོས་ནས་གནོད་སྦྱིན་དང་། སྲིན་པོ་དེ་དག་ལ་ཆོས་འཆད་པ་ཁྱེད་ཅག་ཉོན་ཅིག
།གང་ཐེག་པ་ཆེན་པོའི་མདོ་དཀོན་མཆོག་གི་རྒྱལ་པོ་འཕགས་པ་ཟ་མ་ཏོག་བཀོད་
པ་འདིའི་རྩ་བ་བཞི་པའི་ཚིགས་སུ་བཅད་པ་གཅིག་ཉན་པ་དང་། འཛིན་པ་དང་།
ཀུན་ཆུབ་པར་བྱེད་པ་དང་། ཚུལ་བཞིན་དུ་ཡིད་ལ་བྱེད་པ་དེ་དག་ནི་བསོད་ནམས་
ཀྱི་ཕུང་པོ་ལ་སྐུལ་པར་འགྱུར་རོ།།
རིགས་ཀྱི་བུ་འདི་ལྟ་སྟེ། དཔེར་ན། རྡུལ་ཕྲ་རབ་ཀྱི་ཚད་ནི་ངས་བཟུང་ནུས་ཀྱི།
རིགས་ཀྱི་བུ་ཐེག་པ་ཆེན་པོའི་མདོ་དཀོན་མཆོག་གི་རྒྱལ་པོ་ཟ་མ་ཏོག་བཀོད་པའི་
བསོད་ནམས་ཀྱི་ཕུང་པོ་ནི་བགྲང་བར་མི་ནུས་སོ། །ཞེས་སོགས་ཟ་མ་ཏོག་བཀོད་པའི་
མདོ་འདིའི་ཕན་ཡོན་མང་དུ་གསུངས་ཤིང་། གནོད་སྦྱིན་དེ་དག་ལ་མཐུན་པའི་ཆོས་
བསྟན་པ་དང་། གནོད་སྦྱིན་དང་སྲིན་པོ་དེ་དག་ལས་ཁ་ཅིག་ནི་ལན་ཅིག་ཕྱིར་འོང་བའི་
འབྲས་བུ་ལ། ཁ་ཅིག་ནི་ཕྱིར་མི་འོང་བའི་འབྲས་བུ་ལ་བཀོད་ནས། དེ་དག་གིས་སྨྲས་
པ། གཙུག་ལག་ཁང་འདི་ཉིད་དུ་བཞུགས་ཤིང་གནས་གཞན་དུ་ཡང་མ་བཞུད་ཅིག
།མུན་པ་མུན་ནག་གི་ས་འདི་ཉིད་དུ་བདག་ཅག་གིས་ལྷའི་གསེར་གྱི་མཆོད་རྟེན་བགྱིའོ།
།གསེར་གྱི་འཆག་ས་བགྱིའོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་



174 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
སྤྱན་རས་གཟིགས་ཀྱི་དབང་པོས་དེ་དག་ལ་འདི་སྐད་ཅེས་སྨྲས་སོ། །ངས་སེམས་
ཅན་དུ་མ་དག་བྱང་ཆུབ་ཀྱི་ལམ་ལ་འགོད་དགོས་སོ། །ཞེས་གསུངས་སོ། །དེ་བཞིན་
དུ་གཙང་མའི་གནས་སུ་བྱོན་ནས་ལྷ་རྣམས་ལ་ཆོས་བསྟན་ཚུལ་དང་། གཞན་འཕྲུལ་
དབང་བྱེད་དུ་བྱོན་ནས་བདུད་འཁོར་བཅས་ལ་ཆོས་བསྟན་ནས་བཏུལ་ཚུལ་སོགས།
ས་འོག། ས་སྟེང་། ས་བླའི་འཇིག་རྟེན་གསུམ་དུ་སོ་སོའི་གནས་སུ་བྱོན་ནས་སེམས་
ཅན་གྱི་དོན་མཛད་ཚུལ་མང་དུ་འབྱུང་བས་ཐམས་ཅད་བྲིས་ན་ཡི་གེ་ཧ་ཅང་མངས་
སུ་དོགས་པས་མདོ་སྡེ་ཟ་མ་ཏོག་བཀོད་པ་ཉིད་ཞིབ་ཏུ་བལྟས་ནས་ཤེས་པར་བྱའོ།
།གཉིས་པ་བསྟོད་པ་རྒྱས་པར་བཤད་པ་ལ་ཡོན་ཏན་དྲན་ཚུལ་སྤྱིར་བསྟན་པ་དང་།
བསྟོད་པའི་ཚིག་དོན་བྱེ་བྲག་ཏུ་བཤད་པའོ།།
༢
ཡོན་ཏན་དྲན་ཚུལ་སྤྱིར་བསྟན་པ།
༈ དང་པོ་ནི། ཐུགས་རྗེ་ཆེན་པོ་ལ་བསྟོད་པ་འདིའི་སྒོ་ནས་ཡོན་ཏན་བརྗོད་པ་ནི།
སྐུ་གསུང་ཐུགས་མཛད་པ་འཕྲིན་ལས་དང་བཅས་པའི་སྒོ་ནས་བརྗོད་པ་ཡིན་ལ། དེ་ལ་
སྐུའི་ཡོན་ཏན་ནི་གཙོ་བོར་མཚན་དང་དཔེ་བྱད་རྣམས་ཀྱི་སྒོ་ནས་ཡོན་ཏན་བརྗོད་ཅིང་
དྲན་པར་བྱེད་པའོ། །དེ་ཡང་དགེ་སློང་མ་དཔལ་མོ་རང་གིས་མཛད་པའི་འཇིག་རྟེན་
དབང་ཕྱུག་གི་བསྟོད་པ་ལས། བདེ་གཤེགས་རང་བཞིན་བདུད་རྩིའི་ངོ་བོ་འཆང་། །སྣ་
ཚོགས་མཚན་གྱིས་སྤྲས་པའི་སྐུ་ལུས་མཆོག། བདེ་གཤེགས་འོད་དཔག་མེད་པའི་དབུ་
རྒྱན་ཅན། །གསེར་གྱི་པདྨས་གཡོན་གྱི་ཕྱག་བརྒྱན་པ། །ཞེས་གསུངས་པ་ལྟར་དང་།
སྒྲུབ་ཐབས་ཀྱི་མངོན་རྟོགས་ལས་ཀྱང་། མཚན་བཟང་པོ་སུམ་ཅུ་རྩ་གཉིས་དང་།
དཔེ་བྱད་བཟང་པོ་བརྒྱད་ཅུས་མཛེས་པ་དང་། ཞེས་འབྱུང་བ་ལྟར་རོ། གསུང་གི་



སྐབས་བདུན་པ། 175
ཡོན་ཏན་ནི། དྲི་ཟའི་དབྱངས་ཀྱིས་སྐྲུན་དུ་མེད་པའི་གསུང་། །ཞེས་དང་། མཐའ་
ཡས་འགྲོ་བའི་རེ་བ་སྐོང་བའི་གསུང་། །ཞེས་པ་ལྟར། གསུང་དབྱངས་ཡན་ལག་
དྲུག་ཅུས་ཆོས་སྟོན་པའི་ཚུལ་སྟོན་པའི་ཚུལ་བསམ་པའོ། །ཐུགས་ཀྱི་ཡོན་ཏན་དང་།
མཛད་པ་འཕྲིན་ལས་ཀྱི་ཡོན་ཏན་ནི། ཤེས་བྱ་མ་ལུས་མཁྱེན་པའི་བཅོམ་ལྡན་འདས།
།འགྲོ་བ་ཀུན་ལ་བུ་གཅིག་ལྟ་བུར་བརྩེ། །ལྷུན་གྲུབ་རྒྱུན་མི་ཆད་པའི་མཛད་པ་ཅན།
།ཞེས་གསུངས་པ་ལྟར། ཐུགས་མཁྱེན་བརྩེའི་ཡོན་ཏན་དང་། འཕྲིན་ལས་ལྷུན་གྱིས་
གྲུབ་ཅིང་རྒྱུན་མི་ཆད་པ་མཛད་ཚུལ་གྱི་སྒོ་ནས་བསྟོད་པ་དང་། སེམས་པའོ།།
དེ་ལ་ཐུགས་རྗེ་ཆེན་པོའི་སྐུ་ལ་མཚན་བཟང་པོ་སུམ་ཅུ་རྩ་གཉིས་དང་།
དཔེ་བྱད་བཟང་པོ་བརྒྱད་ཅུས་སྤྲས་པའི་ཚུལ་བསམ་པ་ལ། རྒྱུད་སྡེ་ནས་གསུངས་
པའི་མཚན་དཔེས་སྤྲས་པའི་གཟུགས་སྐུའི་རྒྱུ་སྒྲུབ་ཚུལ་ནི། སྔར་སྒྲུབ་ཐབས་
དངོས་གཞིའི་དོན་བཤད་པའི་སྐབས་སུ་ཞིབ་ཏུ་བཤད་ཟིན་པ་ལྟར་ཡིན་ཅིང༌།
འདིར་མདོ་སྡེ་ནས་གསུངས་པའི་མཚན་བཟང་སུམ་ཅུ་དང་དཔེ་བྱད་བརྒྱད་ཅུས་
སོ་སོའི་ངོས་འཛིན་དང་། དེ་དག་སོ་སོའི་
འི་རྒྱུ་སྒྲུབ་ཚུལ་མདོར་བསྡུས་ཤིག་བྲི་བ་ལ།
མཚན་བཟང་པོ་ནི་ཐེག་པ་ཆེན་པོ་རྒྱུད་བླ་མ་ལས། ལགས་གནས་འཁོར་ལོས་
མཚན་པ་དང་། །ཡངས་དང་ཞབས་ལོང་མི་མངོན་དང་། །སོར་མོ་རིང་དང་ཕྱག་
ཞབས་ནི། །དྲ་བ་ཡིས་ནི་འབྲེལ་བ་དང་། །པགས་འཇམ་གཞོན་ཤ་ཅན་ལེགས་ཉིད།
།སྐུ་ནི་བདུན་དག་མཐོ་བ་དང་། །བྱིན་པ་ཨེ་ན་ཡ་འདྲ་གསང་། །གླང་པོ་བཞིན་དུ་
སྦུབས་སུ་ནུབ། །རོ་སྟོད་སེང་གེ་འདྲ་བ་དང་། །ཐལ་གོང་བར་མེང་རྒྱས་པ་དང་།
།དཔུང་པ་ལེགས་ཟླུམ་ཕྱག་འཇམ་ཞིང་། །ཟླུམ་ཞིང་མཐོ་དམན་མེད་པ་དང་། །ཕྱག་
རིང་ཡོངས་སུ་དག་པའི་སྐུ། །འོད་ཀྱི་དཀྱིལ་འཁོར་དང་ལྡན་དང་། །མགྲིན་པ་དྲི་
མེད་དུང་འདྲ་དང་། །འགྲམ་པ་རི་དྭགས་རྒྱལ་པོ་འདྲ། །ཚེམས་ནི་བཞི་བཅུ་མཉམ་



176 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
།སྒྲ་དང་ཚངས་བའི་
པ་དང་། །རབ་དག་ཚེམས་ཐགས་བཟང་བ་དང་། །རྣམ་དག་ཚེམས་མཉམ་ཉིད་དང
ནི། །མཆེ་བ་རབ་མཆོག་དཀར་བ་ཉིད། །ལྗགས་རིང་མཐའ་མེད་བསམ་མེད་པ།
།རོ་བྲོ་བ་ཡི་མཆོག་ཉིད་དང་།
།རང་བྱུང་ཀ་ལ་པིང་ཀ་ཡི།
དབྱངས་ཉིད་དང་། །སྤྱན་བཟང་ཨུཏྤལ་ཁྱུ་མཆོག་རྫི་འདྲ་དང༌། །ཞལ་མཛེས་
དྲི་མེད་མཛོད་སྤུ་དཀར་ལྡན་པ། །གཙུག་ཏོར་དབུར་ལྡན་དག་ཅིང་སྲབ་པ་དང༌།
།པགས་པ་གསེར་གྱི་མདོག་འདྲ་སེམས་ཅན་མཆོག །བ་སྤུ་ལེགས་ཕྲ་འཇམ་ཞིང་རེ་
རེ་ནས། །སྐུ་ཡི་གྱེན་དུ་གཡས་ཕྱོགས་འཁྱིལ་བ་དང་། །དབུ་སྐྲ་དྲི་མེད་རིན་ཆེན་
མཐོན་མཐིང་བཞིན། །ནྱ་གྲོ་རྫོགས་པའི་ལྗོན་ཤིང་དཀྱིལ་འཁོར་འདྲ། །ཀུན་ཏུ་
བཟང་པོ་དཔེ་མེད་དྲང་སྲོང་ཆེ། །སྲེད་མེད་བུ་ཡི་སྟོབས་མངའ་མཁྲེགས་པའི་སྐུ།
།བསམ་མི་ཁྱབ་འབར་སུམ་ཅུ་རྩ་གཉིས་པོ། །འདི་དག་སྟོན་པས་མི་དབང་མཚན་
དུ་གསུངས། །ཞེས་གསུངས་པ་ལྟར། ཕྱག་ཞབས་ཀྱི་མཐིལ་ན་འཁོར་ལོའི་མཚན་
མངའ་བ་སོགས་མཚན་བཟང་པོ་སུམ་ཅུ་རྩ་གཉིས་སོ།།
མཚན་བཟང་པོ་སུམ་ཅུ་རྩ་གཉིས་ཆེས་གསལ་བར་ཡུམ་བར་མ་ལས་གསུངས་
པ་ནི། དེ་ཉིད་ལས། དེ་ལ་དེ་བཞིན་གཤེགས་པའི་མི་ཆེན་པོའི་མཚན་སུམ་ཅུ་རྩ་གཉིས་
གང་ཞེ་ན། ཕྱག་དང་ཞབས་འཁོར་ལོའི་མཚན་དང་ལྡན་པ་དང་། ཞབས་ཤིན་ཏུ་
གནས་པ་དང་། ཕྱག་དང་ཞབས་འདྲ་བར་འབྲེལ་བ་དང་། ཕྱག་དང་ཞབས་གཞོན་
ཞིང་འཇམ་པ་དང་། བདུན་ཤིན་ཏུ་མཐོ་བ་དང་། སོར་མོ་རིང་བ་དང་། རྙིང་པ་
ཡངས་པ་དང་། སྐུ་ཆེ་ཞིང་དྲང་བ་དང་། ཞབས་ལེགས་པར་མཐོ་བ་དང་། ཡན་ལག་
གི་སྤུ་གྱེན་དུ་འཁྱིལ་བ་དང་། རི་དྭགས་ཨེ་ན་ཡའི་བྱིན་པ་ལྟ་བུ་དང་། ཕྱག་བརླ་དྲང་
པོར་སླེབས་པ་དང་། གསང་བའི་གནས་སྦུབས་སུ་ནུབ་པ་དང་། གསེར་གྱི་ཁ་དོག་
དང་། མདོག་ཤིན་ཏུ་འཇམ་པ་དང་། སྤུ་རེ་རེ་ནས་གཡས་ཕྱོགས་སུ་འཁྱིལ་བ་དང་།



སྐབས་བདུན་པ། 177
ཞལ་མཛོད་སྤུས་བརྒྱན་པ་དང་། སེང་གེའི་རོ་སྟོད་ལྟ་བུ་དང་། ཕྲག་པའི་ལྷུན་མཛེས་
པར་གྲུབ་པ་དང་། ཕྲག་སོ་ཤིན་ཏུ་རྒྱས་པ་དང་། རོ་བྲོ་བོའི་མཆོག་དང་། ཤིང་ན
གྲོ་དྷ་ལྟར་ཆུ་ཞེང་གབ་པ་དང་། དབུ་སྤྱི་གཙུག་དང་ལྡན་པ་དང༌། ལྗགས་ཤིན་ཏུ་
ཡངས་པ་དང་། ཚངས་པའི་དབྱངས་དང་། སེང་གེའི་འགྲམ་པ་ལྟ་བུ་དང་། ཚེམས་
ཤིན་ཏུ་དཀར་བ་དང་། ཚེམས་ཤིན་ཏུ་མཉམ་པ་དང་། ཚེམས་ཐགས་བཟང་བ་དང་།
ཚེམས་མཉམ་ཞིང་བཞི་བཅུ་ཚང་བ་དང་། སྤྱན་དཀར་ནག་འབྱེས་པ་དང་། བའི་རྫི་
མ་ལྟ་བུ་སྟེ། ཞེས་སུམ་ཅུ་རྩ་གཉིས་ཀྱི་རྐང་གྲངས་གསུངས་ནས། དེ་དག་གི་དོན་
ཞིབ་ཏུ་བཤད་པ་ནི་ལུང་དེའི་ཕྲོ་ནས། དེ་ལ་དེ་བཞིན་གཤེགས་པའི་ཕྱག་དང་ཞབས་
ཀྱི་མཐིལ་ལ་འཁོར་ལོ་རྩིབས་སྟོང་དང་ལྡན་པ་མུ་ཁྱུད་ཅན་ལྟེ་བ་དང་བཅས་པ། རྣམ་
པ་ཐམས་ཅད་ཡོངས་སུ་རྫོགས་པ་འདི་ལྟ་སྟེ། རུས་པའམ་བ་སོལ་གཟུགས་བརྐོས་པ་
དང་འདྲ་བ་མངའ་བས་ཕྱག་དང་ཞབས་འཁོར་ལོའི་མཚན་དང་ལྡན་པའོ། །ཞབས་
ཀྱི་མཐིལ་གཉིས་མཉམ་པར་ས་ལ་འཇོག་ཅིང་ཞབས་ཞུམ་པ་མེད་པས་ཞབས་ཤིན་
ཏུ་གནས་པའོ།།
ངང་པའི་རྒྱལ་པོ་ལྟར་ཕྱག་དང་ཞབས་ཀྱི་སོར་མོ་དྲ་བར་འབྲེལ་བས་ཕྱག་
དང་ཞབས་དྲ་བར་འབྲེལ་བའོ། །ཤིང་བལ་གྱི་སྒོ་ང་ལྟ ར་ཤིན་ཏུ་འཇམ་ཞིང་
གཞོན་པས་ཕྱག་དང་ཞབས་གཞོན་ཞིང་འཇམ་པའོ། །ཕྱག་དང་ཞབས་དང་
ཕྲག་པ་དང་མགུར་གྱི་ལྷུན་ཤིན་ཏུ་མཐོ་བས་བདུན་ཤིན་ཏུ་མཐོ་བའོ། །ཕྱག་དང་
ཞབས་ཀྱི་སོར་མོ་རིང་བས་སོ་མོ་རིང་བའོ། །རྟིང་པ་རིང་བས་རྟིང་པ་ཡངས་པའོ།
།སྐུ་ལག་པ་མདུན་དུ་འཕགས་ལ་དྲང་བས་སྐུ་ཆེ་ཞིང་དྲང་བའོ། །པུས་མོའི་ལྷ་ང་དང་
ལོང་བུ་མཛེས་པར་ནུབ་པས་ཞབས་ལེགས་པར་མཐོབའོ། །སྤུ་གྱེན་དུ་གཡས་ཕྱོགས་
སུ་འཁྱིལ་བས་ཡན་ལག་གི་སྤུ་གྱེན་དུ་འཁྱིལ་བའོ། །རི་དྭགས་ཨེ་ན་ཡའི་བྱིན་པ་དང་།



178 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
སྨིག་མ་དང་། ལྡུམ་བུ་དར་བ་ལྟར་དྲང་ཞིང་མ་ཉམས་ལ་རིམ་གྱིས་གཞོལ་བར་གྲུབ་
ཅིང་བྱིན་པ་ཟླུམ་པས་རི་དྭགས་ཨེ་ན་ཡའི་བྱིན་པ་ལྟ་བུའོ།།
བརླ་དྲང་པོར་བཞག་སྟེ་མ་བཏུད་ཀྱང་ཕྱག་གི་མཐིལ་གཉིས་ཀྱིས་པུས་མོའི་ལྷ་
ང་ལ་རེག་པས་ཕྱག་བརླ་དྲང་པོར་སླེབས་པའོ། །གླང་པོ་དང་རྟ་ཅང་ཤེས་ལྟར་གསང་
བའི་གནས་ཤིན་ཏུ་མཛེས་པར་སྦུབས་སུ་ནུབ་པས་གསང་བའི་གནས་སྦུབས་སུ་ནུབ་
པའོ། །ཤིན་ཏུ་སྦྱངས་པའི་གསེར་གྱི་ཁ་དོག་ལྟ་བུ་དང་ལྡན་པས་གསེར་གྱི་ཁ་དོག་གོ
།གསེར་དང་དངུལ་ཤིན་ཏུ་སྦྱངས་པ་ལྟར་འཇམ་ཞིང་སྙོམས་པའི་མདོག་ཏུ་འདུག་ལ་
སྐུ་ལ་རྡུལ་གྱིས་མི་གོས་པས་མདོག་ཤིན་ཏུ་འཇམ་པའོ། །ཤིན་ཏུ་རྣམ་པར་ཕྱེ་བའི་
སྤུ་རེ་རེར་སྐྱེས་ཤིང་གཉིས་སུ་མེད་པས་སྤུ་རེ་རེ་ནས་གཡས་ཕྱོགས་སུ་འཁྱིལ་བའོ།
།མེ་ཏོག་ཀུན་དང་། ཟླ་བ་དང་། འོ་མ་དང་། བ་མོའི་མདོག་ལྟར་འདུག་ལ། ཉི་མ་དང་
ཟླ་བ་བརྒྱ་ལས་ཀྱང་འཕགས་པར་འོད་གསལ་བའི་མཛོད་སྤུས་སྨིན་མཚམས་ཤིན་ཏུ་
ཤིན་ཏུ་བརྒྱན་པས་ཞལ་མཛོད་སྤུས་བརྒྱན་པའོ། །རོ་སྟོད་ཆེ་བས་སེང་གེའི་རོ་སྟོད་དོ།
།མགུར་དང་རྒྱུད་ལེགས་པར་འབྲེལ་ཞིང་ལྷུན་ཟླུམ་པས་ཕྲག་པའི་ལྷུན་མཛེས་པར་
གྲུབ་པའོ། །གསེར་གྱི་གཏན་པ་ཤིན་ཏུ་ཕྱིས་པ་ལྟར་ཕྲག་སོ་ལེགས་པར་གྲུབ་པས་
ཕྲག་སོ་ཤིན་ཏུ་རྒྱས་པའོ།།
རླུང་དང་མཁྲིས་པ་དང་། བད་ཀན་གྱིས་མ་ཉམས་ཤིང་རྣམ་པར་ཤེས་པ་འདྲ་
བ་མེད་པས་རོ་བྲོ་བའི་མཆོག་གོ །སྐུ་ཆུ་ཞེང་འདོམ་དུ་མཉམ་པས་ཤིང་ནྱ་གྲོ་དྷ་ལྟར་
ཆུ་ཞེང་གབ་པའོ། །སྤྱི་གཙུག་ཟླུམ་ཞིང་ལེགས་ལ་གཡས་ཕྱོགས་སུ་འཁྱིལ་བ་དང་ལྡན་
པས་དབུ་མཉམ་ཞིང་ལེགས་པར་གྲུབ་ལ་མཛེས་པ་མངའ་བས་དབུ་སྤྱི་གཙུག་དང་ལྡན་
པའོ། །མེ་ཏོག་ཨུཏྤལ་དམར་པོའི་འདབ་མའི་ཁ་དོག་ལྟར་འདུག་ཅིང་ཤིན་ཏུ་ཡངས་
པས་ལྗགས་ཤིན་ཏུ་ཡངས་ཤིང་སྲབ་པའོ། །ཚངས་པ་དང་བྱ་ཀ་ལ་པིང་ཀ་ལྟ་བུའི་



སྐབས་བདུན་པ། 179
གསུང་མངའ་བས་ཚངས་པའི་དབྱངས་སོ། །འགྲམ་པ་མེ་ལོང་གི་དཀྱིལ་འཁོར་ལྟར་
ལེགས་པར་གྲུབ་ཅིང་མཛེས་པར་སྐྱེས་ཏེ་ཡིད་དུ་འོང་བས་སེང་གེའི་འགྲམ་པ་ལྟ་བུའོ།
།མེ་ཏོག་ཀུན་ད་དང་དུང་གི་བཅག་ལྟར་ཤིན་ཏུ་དཀར་བའི་ཚེམས་མངའ་བས་ཚེམས་
ཤིན་ཏུ་དཀར་བའོ། །ཚེམས་ལ་མཐོ་དམན་མེད་པས་ཚེམས་མཉམ་པའོ། །ཚེམས་ལ་
མཚམས་མ་དོད་པས་ཚེམས་ཐག་བཟང་བའོ། །བླ་འོག་གྱི་གུ་མེད་པས་ཚེམས་མཉམ་
ཞིང་བཞི་བཅུ་ཚང་བའོ། །དཀར་ནག་གི་ཆ་མ་འདྲིས་ལ་ཤིན་ཏུ་རྣམ་པར་དག་ཅིང་
མདོག་དམར་པོས་མ་ཡོག་པས་སྤྱན་དཀར་ནག་འབྱེས་པའོ།།
རྫི་མ་བླ་འོག་ཤིན་ཏུ་ལེགས་པར་གནས་ལ་མ་འཛིངས་པས་བའི་རྫི་མ་ལྟ་
བུའོ། །ཞེས་དང་། མཚན་བཟང་དེ་དག་རྒྱུ་གང་དང་གང་གིས་འགྲུབ་པ་ཡང་།
དེ་ལ་བླ་མ་བསུ་སྐྱེལ་ལ་སོགས་པའི་རྒྱུ་སྣ་ཚོགས་རྣམས་རྒྱས་པར་གསུངས་ཏེ་
ཐམས་ཅད་བྲིས་ན་ཡི་གེ་མངས་སུ་དོགས་པས་མདོ་ཉིད་ཞིབ་ཏུ་བལྟས་ནས་ཤེས་
པར་བྱ་ཞིང་། མདོར་བསྡུས་ཕར་ཕྱིན་གྱི་འགྲེལ་པ་དོན་གསལ་ནས་འབྱུང་བ་ནི།
འགྲེལ་པ་དོན་གསལ་ལས། བླ་མ་རྣམས་ལ་སྐྱེལ་བ་དང་བསུ་བ་ལ་སོགས་པས་
ཕྱག་དང་ཞབས་འཁོར་ལོའི་མཚན་དང་ལྡན་པ་ཉིད་དང་། སྡོམ་པ་ཡང་དག་པར་
བླངས་པ་ལ་བརྟན་པ་ཉིད་ཀྱིས་རུས་སྦལ་བཞིན་དུ་ཞབས་ཤིན་ཏུ་གནས་པ་ཉིད་དང༌།
བསྡུ་བའི་དངོས་པོ་བཞི་བསྟེན་པས་ཕྱག་དང་ཞབས་ཀྱི་སོར་མོ་ངང་པའི་རྒྱལ་
པོ་ལྟ་བུར་དྲ་བར་འབྲེལ་བ་ཉིད་དང་། བཟའ་བ་དང་བཅའ་བ་ལ་སོགས་པ་
གྱ་ནོ མ་བྱིན་པས་ཕྱག་དང་ཞབས་འཇམ་ཞིང་གཞོན་ཤ་ཆགས་པ་ཉིད་དང༌།
བལྡག་པ་ལ་སོགས་པ་ཤིན་ཏུ་གྱ་ནོམ་པ་བྱིན་པས་ཕྱག་དང་ཞབས་དང་ཐལ་གོང་
དང་ལྟག་པའི་ཕྱགས་མཐོ་བའི་ཕྱིར་བདུན་མཐོ་བ་དང་། གསད་པར་བྱ་བ་ལས་ཐར་
བར་བྱས་པས་སོར་མོ་རིང་བ་ཉིད་དང་། འཚོ་བ་ལ་ཕན་བཏགས་པ་ཉིད་ཀྱིས་རྟིང་པ་



180 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ཡངས་པ་ཉིད་དང་། སྲོག་གཅོད་པ་སྤངས་པ་ཉིད་ཀྱིས་སྐུ་ཆེ་ཞིང་དྲང་བ་ཉིད་དང་།
དགེ་བའི་ཆོས་ཡང་དག་པར་བླངས་པས་ཞབས་ལོང་བུ་མི་མངོན་པ་ཉིད་དང་། དགེ་
བ་ཡང་དག་པར་བླངས་པ་སྤེལ་བས་
པ་སྐུའི་སྤུ་གྱེན་དུ་ཕྱོགས་པ་ཉིད་དང་། རིག་པ་དང་
བཟོ་ལ་སོགས་པ་གུས་པར་བྱས་ཏེ་བྱིན་པས་བྱིན་པ་རི་དྭགས་ཨེ་ན་ཡའི་ལྟ་བུ་དང་།
ནོར་བདོག་པ་ལ་སློང་བ་པོའི་སྐྱེ་བོ་ཕྱིར་མ་སྤངས་པས་ཕྱག་རིང་ཞིང་མཛེས་པ་ཉིད་
དང་། སྐྱེ་བོ་ཐམས་ཅད་ཚངས་པར་སྤྱོད་པ་ཡང་དག་པར་ལེན་དུ་འཇུག་པ་དང་།
གསང་བའི་གསང་ཚིག་བསྲུངས་པས་མདོམས་ཀྱི་སྦ་བ་སྦུབས་སུ་ནུབ་པ་ཉིད་དང་།
གདིང་པ་གྱ་ནམ་(ནོམ་)པ་བྱིན་པས་མདོག་གསེར་འདྲ་བ་ཉིད་དང༌། ཁང་བཟང་
ལ་སོགས་པ་དམ་པ་བྱིན་པས་སྤགས་པ་འཇམ་པ་ཉིད་དང་། འདུ་འཛི་ལ་སོགས་པ་
ཡོངས་སུ་སྤངས་པས་སྤུ་རེ་རེ་ནས་གཡས་ཕྱོགས་སུ་འཁྱིལ་བ་ཉིད་དང་། སྐྱེ་བ་བླ་མ་
ཐམས་ཅད་གནས་ཇི་ལྟ་བ་བཞིན་དུ་བཀོད་པས་ཞལ་མཛོད་སྤུས་བརྒྱན་པ་ཉིད་དང་།
རྣམ་པ་ཐམས་ཅད་དུ་ཁ་དྲག་གི་ཚིག་གིས་ཁྱད་དུ་མ་བསད་པས་རོ་སྟོད་སེང་གེའི་
འདྲ་བ་ཉིད་དང་། སྙན་པར་སྨྲ་བ་དང་། ལེགས་པར་སྨྲ་བའི་རྗེས་སུ་མཐུན་པར་བྱས་
པས་དཔུང་མགོ་ཤིན་ཏུ་ཟླུམ་པ་ཉིད་དང་། སྨན་ལ་སོགས་པ་བྱིན་པས་ཐལ་གོང་རྒྱས་
པ་ཉིད་དང་། སྐྱེ་བོ་ནད་པའི་གཡོག་བྱས་པར་རོ་བྲོ་བའི་མཆོག་མཁྱེན་པ་ཉིད་དང་།
ནགས་ཚལ་དང་ཀུན་དགའ་ར་བ་ལ་སོགས་པ་བྱེད་པ་ཡང་དག་པར་ལེན་དུབཅུག་
པས་ཤིང་ནྱ་གྲོ་དྷ་ལྟར་ཆུ་ཞེང་གབ་པ་ཉིད་དང་། གཙུག་ལག་ཁང་ལ་སོགས་པ་ལྷག་
པར་བྱིན་པས་དབུ་གཙུག་ཏོར་དང་ལྡན་པ་ཉིད་དང་། འཇམ་པོ་ལ་སོགས་པས་ལྗགས་
རིང་བ་ཉིད་དང་། འཇིག་རྟེན་གྱི་ཁམས་ཐམས་ཅད་ཀྱི་སེམས་ཅན་ལ་དམ་པའི་ཆོས་
གོ་བར་བྱས་པས་ཚངས་པའི་དབྱངས་ཉིད་དང༌། ཚིག་ཀྱལ་པ་སྤངས་པས་འགྲམ་
པ་སེང་གེའི་འདྲ་བ་ཉིད་དང་། སྐྱེ་བོ་ཐམས་ཅད་ལ་བཀུར་བ་ལ་སོགས་པས་ཚེམས་



སྐབས་བདུན་པ། 181
དཀར་བ་ཉིད་དང་། འཚོ་བ་རྣམ་པར་དག་པ་ཉིད་ཀྱིས་ཚེམས་མཉམ་པ་ཉིད་དང་།
བདེན་པའི་ཚིག་ཀུན་ཏུ་སྤྱད་པས་ཚེམས་ཐགས་བཟང་བ་ཉིད་དང་། ཕྲ་མའི་ཚིག་
སྤངས་པས་ཚེམས་བཞི་བཅུ་མངའ་བ་ཉིད་དང་། སེམས་ཅན་ཐམས་ཅད་ལ་བུ་གཅིག་
པ་དང་འདྲ་བར་བལྟས་པས་སྤྱན་མཐོན་མཐིང་ཉིད་དང་། ཁོང་ཁྲོ་བ་ལ་སོགས་པ་མེད་
པར་བལྟས་པས་རྫི་མ་བའི་ལྟ་བུ་ཉིད་དོ། །ཞེས་གསུངས་པ་ལྟར་རོ།།
དཔེ་བྱད་བརྒྱད་ཅུ་ནི། ཡུམ་བར་མ་ལས་དཔེ་བྱད་བརྒྱད་ཅུ་སོ་སོའི་ངོས་
འཛིན་དང་། དེ་དག་གིས་ཐུགས་རྒྱུད་ཀྱི་ཡོན་ཏན་གང་དང་གང་མཚོན་པའི་ཚུལ་
རྣམས་ཞིབ་ཏུ་གསུངས་ཏེ་ཐམས་ཅད་བྲིས་ན་ཡི་གེ་མངས་སུ་དོགས་པས་མདོ་ཉིད་
ལས་ཤེས་པར་བྱ་ཞིང་། མདོར་བསྡུས་འགྲེལ་པ་དོན་གསལ་ལས་འབྱུང་བ་ནི།
འགྲེལ་པ་དེ་ཉིད་ལས། འདུ་བྱེད་ཐམས་ཅད་ལ་འདོད་ཆགས་དང་བྲལ་བ་ཉིད་ཀྱིས་
སེན་མོ་ཟངས་ཀྱི་མདོག་ལྟ་བུ་ཉིད་དང་། སེམས་ཅན་ཐམས་ཅད་ལ་ཕན་པའི་ལྷག་པའི་
བསམ་པ་ཉིད་ཀྱིས་སེན་མོ་མདོག་སྣུམ་པ་ཉིད་དང་། རིགས་ཀྱི་མཆོག་ལས་སྐྱེས་པས་
སེན་མོ་མཐོ་བ་ཉིད་དང་། ཚུལ་ཁ་ན་མ་ཐོ་བ་མེད་པ་ཉིད་ཀྱིས་སོར་མོ་རྣམས་ཟླུམ་
པ་ཉིད་དང་། དགེ་བའི་རྩ་བ་བསགས་པ་ཉིད་ཀྱིས་སོར་མོ་རྣམས་རྒྱས་པ་ཉིད་དང་།
ཡང་དག་པར་མཐར་གྱིས་ཞུགས་པ་ཉིད་ཀྱིས་སོར་མོ་རྣམས་བྱིན་གྱིས་ཕྲ་བ་ཉིད་དང་།
ལུས་ལ་སོགས་པའི་ལས་དང་འཚོ་བ་རབ་ཏུ་བསྲུངས་པ་ཉིད་ཀྱིས་རྩ་མི་མངོན་པ་ཉིད་
དང་། ཉོན་མོངས་པའི་མདུད་པ་འགྲོལ་བ་ཉིད་ཀྱིས་རྩ་མདུད་པ་མེད་པ་ཉིད་དང་།
ཤིན་ཏུ་སྦས་པའི་ཆོས་ཀྱི་བློ་གྲོས་ཅན་ཉིད་ཀྱིས་ལོང་བུ་མི་མངོན་བ་ཉིད་དང་།
བགྲོད་དཀའ་བའི་གནས་ཐམས་ཅད་ལས་སྐྱེ་བོ་སྒྲོལ་བར་མཛད་པ་ཉིད་ཀྱིས་ཞབས་
མི་མཉམ་པ་མེད་པ་ཉིད་དང༌། མི་ཟིལ་གྱིས་གནོན་པ་ལ་མཁས་པ་ཉིད་ཀྱིས་སེང་
གེའི་སྟབས་སུ་གཤེགས་པ་ཉིད་དང་། ཀླུ་ཟིལ་གྱིས་གནོན་པ་ལ་མཁས་པ་ཉིད་ཀྱིས་



182 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
གླང་པོ་ཆེའི་སྟབས་སུ་གཤེགས་པ་ཉིད་དང་། ནམ་མཁའ་གཤེགས་པར་མཁས་པ་
ཉིད་ཀྱིས་ངང་པའི་སྟབས་སུ་གཤེགས་པ་ཉིད་དང་། སྐྱེས་བུའི་ཁྱུ་མཆོག་ཏུ་མཁས་
པ་ཉིད་ཀྱིས་ཁྱུ་མཆོག་གི་སྟབས་སུ་གཤེགས་པ་ཉིད་དང་། སྐོར་ཕྱོགས་ཀྱི་ལམ་དང་
མཐུན་པར་གཤེགས་པ་ཉིད་ཀྱིས་གཡས་ཕྱོགས་སུ་ལྡོག་ཅིང་གཤེགས་པ་ཉིད་དང༌།
མཛེས་པར་མཁས་པ་ཉིད་ཀྱིས་མཛེས་པར་གཤེགས་པ་ཉིད་དང་། རྟག་ཏུ་སེམས་
གྱ་གྱུ་མི་མངའ་བ་ཉིད་ཀྱིས་མི་གཡོ་བར་གཤེགས་པ་ཉིད་དང་། ཡོན་ཏན་ཡང་
དག་པར་བརྗོད་པར་མཛད་པ་ཉིད་ཀྱིས་སྐུ་འཁྲིལ་བག་ཆགས་པ་ཉིད་དང་། སྡིག་
པའི་ཆོས་དང་མ་འབགས་པ་ཉིད་ཀྱིས་སྐུ་བྱི་དོར་བྱས་པ་ལྟ་བུ་ཉིད་དང་། གདུལ་བྱ་
དང་འཚམ་པའི་ཆོས་སྟོན་པར་མཛད་པ་ཉིད་ཀྱིས་སྐུ་རིམ་པར་འཚམ་པ་ཉིད་དང་།
སྐུ་ལ་སོགས་པ་ཀུན་ཏུ་སྤྱོད་པ་གཙང་བའི་ཕྱིར་སྐུ་རྣམ་པར་དག་པ་ཉིད་དང་།
ཐུགས་ཐུགས་རྗེ་ཅན་གྱི་ཕྱིར་སྐུ་འཇམ་པ་ཉིད་དང་། ཐུགས་རྣམ་པར་དག་པའི་
ཕྱིར་སྐུ་རྣམ་པར་དག་པ་ཉིད་དང་། ཆོས་འདུལ་བ་ཡོངས་སུ་རྫོགས་པའི་ཕྱིར་མཚན་
རྫོགས་པ་ཉིད་དང་། ཡངས་ཤིང་མཛེས་པའི་ཡོན་
ད་ཏན་རྫོགས་པའི་ཕྱིར་སྐུའི་ཁོ་ལག་
ཡངས་ཤིང་བཟང་བ་ཉིད་དང༌། ཐམས་ཅད་ལ་ཐུགས་སྙོམས་པའི་ཕྱིར་གོམ་པ་སྙོམས་
པ་ཉིད་དང་། རྣམ་པར་དག་པའི་ཆོས་སྟོན་པའི་ཕྱིར་སྤྱན་རྣམ་པར་དག་པ་ཉིད་དང་།
ཆོས་གོ་སླ་བར་སྟོན་པའི་ཕྱིར་སྐུ་ཤིན་ཏུ་གཞོན་ཤ་ཅན་ཉིད་དང་། ཐུགས་རྟག་ཏུ་མ་
ཞུམ་པའི་ཕྱིར་སྐུ་ཞུམ་པ་མེད་པ་ཉིད་དང་། དགེ་བའི་རྩ་བ་ཡང་དག་པར་འཕགས་པའི་
ཕྱིར་སྐུ་རྒྱས་པ་ཉིད་དང་། ཡང་སྲིད་པ་ཟད་པ་ཉིད་ཀྱིས་སྐུ་ཤིན་ཏུ་གྲིམས་པ་ཉིད་དང་།
རྟེན་ཅིང་འབྲེལ་བར་འབྱུང་བ་ཤིན་ཏུ་རྣམ་པར་ཕྱེ་བ་སྟོན་པར་མཛད་པ་ཉིད་ཀྱིས་ཡན་
ལག་དང་ཉིང་ལག་ཤིན་ཏུ་རྣམ་པར་འབྱེས་པ་ཉིད་དང་། ཚིག་གི་དོན་ཤིན་ཏུ་རྣམ་
པར་དག་པར་སྟོན་པས་གཟིགས་པ་རབ་རིམ་མེད་ཅིང་རྣམ་པར་དག་པ་ཉིད་དང་།



སྐབས་བདུན་པ། 183
སློབ་མ་ཕུན་སུམ་ཚོགས་པར་གྱུར་པ་ཉིད་ཀྱིས་དཀུ་ཟླུམ་པ་ཉིད་དང་། འཁོར་བའི་
སྐྱོན་གྱིས་མ་སྦགས་པ་ཉིད་ཀྱིས་དཀུ་སྐབས་ཕྱིན་པ་ཉིད་དང་། ང་རྒྱལ་གྱི་འགྱིང་བག་
བཅོམ་པ་ཉིད་ཀྱིས་དཀུ་མ་རྙོངས་པ་ཉིད་དང་། ཆོས་ཟད་པ་རྣམ་པར་ཟློག་པ་ཉིད་ཀྱིས་
ཕྱལ་ཕྱང་དེ་བ་ཉིད་དང་། ཆོས་ཟབ་མོ་རྟོགས་པ་ཉིད་ཀྱིས་ལྟེ་བ་ཟབ་པ་ཉིད་དང་།
སློབ་མ་མཐུན་པར་འཛིན་པར་འགྱུར་བ་ཉིད་ཀྱིས་ལྟེ་བ་གཡས་ཕྱོགས་སུ་འཁྱིལ་བ་
ཉིད་དང་། འཁོར་ཀུན་ནས་མཛེས་པར་གྱུར་པ་ཉིད་ཀྱིས་ཀུན་ནས་མཛེས་པ་ཉིད་དང་།
ཐུགས་གཙང་བ་ཉིད་ཀྱིས་ཀུན་ཏུ་སྤྱོད་པ་གཙང་བ་ཉིད་དང་། དུས་མ་ཡིན་པའི་
ཆོས་འདུལ་བ་དང་བྲལ་བ་ཉིད་ཀྱིས་སྐུ་ལ་སྨེ་བ་དང་གནག་བག་མེད་པ་ཉིད་དང་།
ལུས་ལ་སོགས་པ་ཟོ་མདོག་བདེ་བ་འཐོབ་པའི་ཆོས་སྟོན་པར་མཛད་པ་ཉིད་ཀྱིས་ཕྱག་
ཤིང་བལ་ལྟར་ཤིན་ཏུ་འཇམ་པ་ཉིད་དང་། མདངས་ཡོད་པའི་དགེ་སྦྱོང་ཆེན་པོ་བརྙེས་
པ་ཉིད་ཀྱིས་ཕྱག་གི་རི་མོ་མདངས་ཡོད་པ་ཉིད་དང་། ཆོས་ཟབ་མོ་ལ་གནས་པ་ཉིད་
ཀྱིས་ཕྱག་གི་རི་མོ་ཟབ་པ་ཉིད་དང་། ཕྱི་རྗེས་སུ་ཡང་དག་པར་ཡོངས་སུ་དག་པའི་
ཆོས་སྟོན་པར་མཛད་པ་ཉིད་ཀྱིས་ཕྱག་གི་རི་མོ་རིང་བ་ཉིད་དང་། བསླབ་པ་རབ་ཏུ་
མང་པོ་ཀུན་སྟོན་པར་མཛད་པ་ཉིད་ཀྱིས་ཞལ་ཧ་ཅང་མི་རིང་བ་ཉིད་དང་། འཇིག་
རྟེན་ཐམས་ཅད་གཟུགས་བརྙན་དང་འདྲ་བར་རྟོགས་པ་ཉིད་ཀྱིས་མཆུ་བིམ་པ་ལྟར་
དམར་བ་ཉིད་དང༌། ཚིག་འཇམ་པོས་འདུལ་བ་ཉིད་ཀྱིས་ལྗགས་མཉེན་པ་ཉིད་དང་།
ཡོན་ཏན་འཐད་པ་མང་བ་
བ་ཉིད་ཀྱིས་ལྗགས་སྲབ་པ་ཉིད་དང་། ཆོས་འདུལ་བ་བྱིས་པའི་
སྐྱེ་བོ་ཆགས་པ་ཅན་གྱིས་གཏིང་དཔག་དཀའ་བ་ཉིད་ཀྱིས་ལྗགས་དམར་བ་ཉིད་དང་།
བསྙེངས་པ་ཐམས་ཅད་མི་མངའ་བ་ཉིད་ཀྱིས་འབྲུག་གི་སྒྲ་དང་ལྡན་པ་ཉིད་དང་།
སྙན་པ་ལ་སོགས་པར་གསུངས་པ་ཉིད་ཀྱིས་གསུང་སྙན་ཅིང་མཉེན་ལ་འཇམ་པ་
ཉིད་དང་། སྲིད་པར་ཀུན་ཏུ་སྦྱོར་བ་བསྡམས་པ་ཉིད་ཀྱིས་མཆེ་བ་ཟླུམ་པ་ཉིད་དང་།



184
རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
སྐྱེ་བོ་གདུལ་དཀའ་བ་འདུལ་བར་མཛད་པ་ཉིད་ཀྱིས་མཆེ་བ་རྣོ་བ་ཉིད་དང་། ཆོས་འདུལ་
བ་ཤིན་ཏུ་དཀར་བ་ཉིད་ཀྱིས་མཆེ་བ་དཀར་བ་ཉིད་དང་། མཉམ་པའི་ས་ལ་གནས་པ་
ཉིད་ཀྱིས་མཆེ་བ་མཉམ་པ་ཉིད་དང་། མཐར་གྱི་མངོན་པར་རྟོགས་པ་ཡང་དག་པར་
རབ་ཏུ་སྟོན་པར་མཛད་པ་ཉིད་ཀྱིས་མཆེ་བ་བྱིན་གྱིས་ཕྲ་བ་ཉིད་དང་། ཤེས་རབ་མཆོག་
ལ་གནས་པ་ཉིད་ཀྱིས་ཤངས་མཐོ་བ་ཉིད་དང་། སྐྱེ་བོ་གཙང་མ་ཕུན་སུམ་ཚོགས་པ་ཉིད་
ཀྱིས་ཤངས་གཙང་བ་ཉིད་དང་། ཆོས་ཤིན་ཏུ་རྒྱ་ཆེ་བའི་ཕྱིར་སྤྱན་ཡངས་པ་ཉིད་དང་།
སེམས་ཅན་གྱི་ཚོགས་དྲངས་པ་ཉིད་ཀྱིས་རྫི་མ་སྟུག་པ་ཉིད་དང་། འགྲོ་བ་གཞོན་ནུ་མ་
ཐམས་ཅད་མངོན་པར་མགུ་བ་ཉིད་ཀྱིས་སྤྱན་དཀར་ནག་འབྱེས་ཤིང་པདྨའི་འདབ་མ་
རངས་པ་ལྟ་བུ་ཉིད་དང་། རྟག་ཏུ་ཕྱི་རྗེས་སུ་གཟིགས་པ་ཉིད་ཀྱིས་སྨིན་ཚུགས་རིང་བ་
ཉིད་དང་། ཆོས་འདུལ་བ་འཇམ་པོ་ལ་མཁས་པ་ཉིད་ཀྱིས་སྨིན་མ་འཇམ་པ་ཉིད་དང་།
ཐུགས་ཀྱི་རྒྱུད་དགེ་བས་བརླན་པ་ཉིད་ཀྱིས་སྨིན་མ་སྣུམ་པ་ཉིད་དང་། ཀུན་ཏུ་སྐྱོན་
གཟིགས་པ་ཉིད་ཀྱིས་སྨིན་མའི་སྤུ་མཉམ་པ་ཉིད་དང་། མཆོག་ཏུ་གནོད་པ་བཟློག་པར་
མཛད་པ་ཉིད་ཀྱིས་ཕྱག་རིང་ཞིང་རྒྱས་པ་ཉིད་དང་། འདོད་ཆགས་ལ་སོགས་པའི་གཡུལ་
ལས་རྣམ་པར་རྒྱལ་བ་ཉིད་ཀྱིས་སྙན་མཉམ་པ་ཉིད་དང་། སེམས་ཅན་ཐམས་ཅད་ཀྱི་
རྒྱུད་མ་ཉམས་པར་མཛད་པ་ཉིད་ཀྱིས་སྙན་གྱི་དབང་པོ་མ་ཉམས་པ་ཉིད་དང་། ལྟ་བས་
བྱས་པ་ཐམས་ཅན་ཀྱིས་གཞན་དུ་མི་འགྱུར་བ་ཉིད་ཀྱི་དཔྲལ་བ་ལེགས་པར་འབྱེས་པ་
ཉིད་དང་། སྨྲ་བ་ཐམས་ཅད་འཇོམས་པར་མཛད་པ་ཉིད་ཀྱིས་དཔྲལ་བ་དབྱེས་ཆེ་བ་ཉིད་
དང་། སྨོན་ལམ་གྱི་མཆོག་ཡོངས་སུ་རྫོགས་པ་ཉིད་ཀྱིས་དབུ་ཤིན་ཏུ་རྒྱས་པ་ཉིད་དང་།
ཡུལ་གྱི་དགའ་བ་བཟློག་པར་མཛད་པ་ཉིད་ཀྱིས་དབུ་སྐྲ་བུང་བ་ལྟར་གནག་པ་ཉིད་དང་།
མཐོང་བ་དང་སྒོམ་པས་སྤང་བར་བྱ་བའི་བག་ལ་ཉལ་སྤངས་པའི་ཕྱིར་དུ་དབུ་སྐྲ་སྟུག་
པ་ཉིད་དང་། བསྟན་པ་བློ་འཇམ་པོས་ཡོངས་སུ་ཤེས་པ་ཉིད་ཀྱིས་དབུ་སྐྲ་འཇམ་པ་



སྐབས་བདུན་པ། 185
ཉིད་དང༌། ཐུགས་འདོད་ཆགས་ལ་སོགས་པས་མ་འཁྲུགས་པ་ཉིད་ཀྱིས་དབུ་སྐྲ་མ་
འཛིངས་པ་ཉིད་དང་། རྟག་ཏུ་ཚིག་མི་རྩུབ་པ་ཉིད་ཀྱིས་དབུ་སྐྲ་མི་གཤོར་བ་ཉིད་དང་།
བྱང་ཆུབ་ཀྱི་ཡན་ལག་གི་མེ་ཏོག་བཀྲམ་པ་ཉིད་ཀྱིས་དབུ་སྐྲ་དྲི་ཞིམ་པ་ཉིད་དང་། རྣམ་
པ་ཐམས་ཅད་དུ་མཛེས་པར་གྱུར་པ་ཉིད་ཀྱིས་ཕྱག་དང་ཞབས་དཔལ་གྱི་བེའུ་དང་བཀྲ་
ཤིས་དང་གཡུང་དྲུང་འཁྱིལ་བས་བརྒྱན་པ་ཉིད་ཡིན་ནོ། །ཞེས་འབྱུང་བ་ལྟར་རོ།།
།འདི་དག་ཞིབ་ཏུ་ཤེས་པ་གལ་ཆེ་སྟེ། མདོ་སྔགས་གང་གི་སྐབས་སུའང་དེ་
བཞིན་གཤེགས་པའི་སྐུའི་ཡོན་ཏན་ཤེས་པ་ལ་ནི་མཚན་དཔེ་འདི་དག་ཤེས་དགོས་
ཤིང་། དེ་ཡང་མཚན་བཟང་པོ་འདི་རྣམས་ཀྱིས་དེ་བཞིན་གཤེགས་པ་རྣམས་སྐྱེས་
བུ་དམ་པར་མཚོན་ཞིང་། དཔེ་བྱད་ནི་དེ་བཞིན་གཤེགས་པ་རྣམས་ཀྱི་ཐུགས་རྒྱུད་
ལ་ཆགས་པ་མེད་པ་ལ་སོགས་པའི་ཡོན་ཏན་འདི་དང་འདི་ལྟ་བུ་མངའོ་ཞེས་ནང་གི་
ཡོན་ཏན་གྱི་རྟགས་ཕྱིར་ཤར་བ་ཡིན་པས། ཐུགས་རྒྱུད་ལ་ཡོན་ཏན་ཇི་ལྟར་མངའ་བ་
རྟགས་འདི་དག་གིས་ཤེས་པར་བྱ་བ་ཡིན་ནོ། །རང་ཉིད་ཀྱིས་ཀྱང་སེམས་ཅན་གྱི་དོན་
དུ་གཟུགས་སྐུ་ཐོབ་པར་འདོད་ན། འདི་ལྟ་བུའི་མཚན་དཔེ་རྣམས་ཤེས་པར་བྱས་ནས།
འདི་དག་འགྲུབ་བྱེད་ཀྱི་རྒྱུ་མདོ་སྡེ་ནས་བཤད་པ་རྣམས་ལ་སློབ་པར་བྱེད་པ་ཡིན་པས་
ཤིན་ཏུ་གལ་ཆེ་སྟེ། མཚན་དཔེ་འདི་རྣམས་ཀྱི་རྒྱུ་མ་བསྒྲུབ་པར་གཟུགས་སྐུ་ཐོབ་པའི་
གནས་མེད་པའི་ཕྱིར་རོ།།
མདོ་སྡེ་ས་བཅུ་པ་ལས་ཀྱང་ས་བརྒྱད་པའི་བྱང་ཆུབ་སེམས་དཔའ་རྣམས་ཏིང་
ངེ་འཛིན་ལ་གནས་པའི་ཚེ་སངས་རྒྱས་རྣམས་ཀྱིས་ཏིང་ངེ་འཛིན་དེ་ལས་བསླངས་ཏེ།
སྐུ་མཚན་དཔེས་བརྒྱད་པ་བསྟན་ནས། ཀྱེ་རྒྱལ་བའི་སྲས་དག་ཏིང་ངེ་འཛིན་འདི་ཙམ་
གྱིས་འཚང་རྒྱ་བར་མི་ནུས་ཀྱིས། ངེད་ཀྱི་སྐུ་མཚན་དཔེས་བརྒྱན་པ་འདི་ལ་ལྟོས་ཤིག
།འདི་ཁྱེད་ལ་མེད་པས་འདི་དག་འགྲུབ་པའི་ཕྱིར་ཚོགས་སོགས་ཤིག་ཅེས་མཚན་དཔེ་



186
རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
འགྲུབ་པའི་རྒྱུ་ལ་བསྐུལ་བར་གསུངས་ན། ལས་དང་པོ་བ་རྣམས་ཀྱིས་འདི་དག་ལ་
འབད་དགོས་པ་ལྟ་ཅི་སྨོས།།
༈གསུང་གི་ཡོན་ཏན་ནི་གསུང་དབྱངས་ཡན་ལག་དྲུག་ཅུས་སེམས་ཅན་
རྣམས་ལ་རང་རང་གི་སྐད་དུ་ཆོས་བསྟན་ནས་རྒྱུད་འདུལ་བར་མཛད་པ་སྟེ། གསུང་
དབྱངས་ཡན་ལག་དྲུག་ཅུའི་ཚུལ་མདོ་སྡེ་གསང་བ་བསམ་གྱིས་མི་ཁྱབ་པ་ལས་ཇི་
ལྟར་བཤད་པ་ནི་དཀོན་མཆོག་རྗེས་དྲན་གྱི་མདོའི་རྣམ་བཤད་དུ་བརྗོད་ཟིན་ལ།
ཏིང་ངེ་འཛིན་རྒྱལ་པོའི་མདོ་ལས་ཇི་ལྟར་གསུངས་པ་ནི། གཞོན་ནུ་དེ་ལ་ངག་གི་
སྡོམ་པ་གང་ཞེ་ན། ངག་གི་སྡོམ་པ་གང་དང་ལྡན་པས་བྱང་ཆུབ་སེམས་དཔའ་
སེམས་དཔའ་ཆེན་པོ་རྣམ་པ་དྲུག་ཅུ་དང་ལྡན་པའི་སངས་རྒྱས་ཀྱི་གསུང་དབྱངས་
ཐོགས་པ་མེད་པ་བསམ་གྱིས་མི་ཁྱབ་པ་རབ་ཏུ་ཐོབ་པར་འགྱུར་རོ།།
རྣམ་པ་དྲུག་ཅུ་ནི་མཉེན་པ་དང་། འཇམ་པ་དང་། ཡིད་དུ་འོང་བ་དང་། ཡིད་དུ་
འཐད་པ་དང་། དག་པ་དང་། དྲི་མ་མེད་པ་དང་། གསལ་བ་དང་། སྙན་ཅིང་འཇེབས་
པ་དང་། མཉན་པར་འོས་པ་དང་། མི་ཚུགས་པ་དང་། སྙན་པ་དང་། དུལ་བ་དང་།
མི་ཐུབ་པ་དང་། མི་བརླང་བ་དང་། རབ་ཏུ་དུལ་བ་དང་། རྣར་སྙན་པ་དང་། ལུས་
ཚིམ་པར་བྱེད་པ་དང་། སེམས་ཚིམ་པར་བྱེད་པ་དང་། སྙིང་དགའ་བར་བྱེད་པ་དང་།
དགའ་བ་དང་བདེ་བ་སྐྱེད་པ་དང་། ཡོངས་སུ་གདུང་བ་མེད་པ་དང་། ཀུན་ཏུ་ཤེས་
པར་བྱ་བ་དང་། རྣམ་པར་རིག་པར་བྱ་བ་དང་། རྣམ་པར་གསལ་བ་དང་། དགའ་
བར་བྱེད་པ་དང་། མངོན་པར་དགའ་བར་བྱེད་པ་དང་། ཀུན་ཤེས་པར་བྱེད་པ་དང་།
རྣམ་པར་རིག་པར་བྱེད་པ་དང་། རིགས་པ་དང་། འབྲེལ་བ་དང་། ཟློས་པའི་སྐྱོན་མེད་
པ་དང་། སེང་གེའི་སྒྲའི་ཤུགས་དང་། གླང་པོ་ཆེའི་སྒྲའི་སྐད་དང་། འབྲུག་གི་དབྱངས་
དང་། ཀླུའི་དབང་པོའི་སྒྲ་དང་། དྲི་ཟའི་གླུ་དབྱངས་དང་། ཀ་ལ་པིང་ཀའི་སྒྲ་དབྱངས་



སྐབས་བདུན་པ། 187
སྒྲ
དང་། ཚངས་པའི་སྒྲ་དབྱངས་དང་། ཤང་ཤང་ཏེའུའི་སྒྲ་དབྱངས་སུ་གྲག་པ་དང་།
ལྷའི་དབང་པོའི་སྒྲ་དབྱངས་ལྟར་སྙན་པ་དང་། རྔའི་སྒྲ་དང་། མ་ཁེངས་པ་དང་།
མི་དམའ་བ་དང་། སྒྲ་ཐམས་ཅད་ཀྱི་རྗེས་སུ་ཞུགས་པ་དང་། ཚིག་ཟུར་ཆག་པ་
མེད་པ་དང་། མ་ཚང་བ་མེད་པ་དང་། མ་ཞུམ་པ་དང་། མི་ཞན་པ་དང་། རབ་ཏུ་
དགའ་བ་དང་། ཁྱབ་པ་དང་། ཆུབ་པ་དང་། རྒྱུན་ཆགས་པ་དང་། འབྲེལ་བ་དང་།
སྒྲ་ཐམས་ཅད་རྫོགས་པར་བྱེད་པ་དང་། དབང་པོ་ཐམས་ཅད་ཚིམ་པར་བྱེད་པ་དང་།
མ་སྨད་པ་དང་། མི་འགྱུར་བ་དང་། བ་བརྟགས་པ་དང་། འཁོར་ཀུན་ཏུ་གྲག་པ་དང་།
རྣམ་པ་ཐམས་ཅད་ཀྱི་མཆོག་དང་ལྡན་པ་ཞེས་བྱ་བ་རྣམས་ནི་གཞོན་ནུ་དག་གི་སྡོམ་པ་
ཞེས་བྱའོ། །ཞེས་གསུངས་པ་ལྟར་རོ།།
དེ་ལ་ཡན་ལག་དྲུག་ཅུ་རྩ་བཞི་ལས། མཉེན་པ་ཞེས་བྱ་བ་ནི། མདོ་སྡེ་གསང་
བ་བསམ་གྱིས་མི་ཁྱབ་པ་ལས། མཉེན་པ་ནི་སེམས་ཅན་གྱི་ཁམས་ཀྱི་དགེ་བའི་རྩ་བ་
སྟོན་པའི་ཕྱིར་རོ་ཞེས་བཤད་ལ། དེའི་དོན་ནི་ཆུས་ལྗོན་ཤིང་གི་རྩ་བ་ནས་སྡོང་པོའི་
ནང་དུ་ཞུགས་ཏེ་ལོ་མ་མེ་ཏོག་འབྲས་བུ་དང་བཅས་པ་བསྐྱེད་པར་བྱེད་པ་བཞིན་དུ།
སངས་རྒྱས་ཀྱི་གསུང་མཉེན་ཅིང་ལས་སུ་རུང་བས་གདུལ་བྱའི་ཤེས་རྒྱུད་ཀྱི་ཁམས་
དང་འཚམ་པར་དགེ་བའི་རྩ་བ་མ་བསྐྱེད་པ་རྣམས་བསྐྱེད། སྐྱེས་པ་རྣམས་གོང་ནས་
གོང་དུ་འཕེལ་ཞིང་རྒྱས་པར་བྱེད་པའི་དོན་ནོ། །འཇམ་པ་ཞེས་པ་ནི་རེག་བྱ་ཤིན་ཏུ་
འཇམ་པས་ལུས་ལ་རེག་ན་བདེ་བ་སྐྱེད་པ་བཞིན་དུ། སངས་རྒྱས་ཀྱི་གསུང་དེ་གང་
ཟག་སུའི་རྣ་བའི་ལམ་དུ་སོང་ན་ཡང་ཐོས་མ་ཐག་ཏུ་ཡིད་ལ་བདེ་བ་བསྐྱེད་པས་ན་
འཇམ་པ་ཞེས་བྱའོ། །ཡིད་དུ་འོང་བ་ཞེས་པ་ནི་བདེན་བཞིའི་བླང་དོར་ལ་སོགས་པ་
གང་ཡིད་ལ་བཟུང་བ་ཙམ་གྱིས་གནས་སྐབས་དང་མཐར་ཐུག་ཀུན་ཏུ་ཕན་པར་འགྱུར་
བའི་དོན་བཟང་པོ་སྟོན་པས་ན་ཡིད་དུ་འོང་བ་ཞེས་བྱའོ།།



188 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ཡིད་དུ་འཐད་པ་ཞེས་བྱ་བ་ནི་གང་གསུང་ཡང་ཅལ་ཅོལ་གྱི་ཚིག་ཏུ་མི་འགྱུར་
བར་སྡེབ་སྦྱོར་ཁྱད་པར་ཅན་དུ་གསུངས་པས་ན་ཡིད་དུ་འོང་བའམ་འཐད་པ་ཞེས་བྱ་
སྟེ། ཚིག་འབྲུ་བཟང་པོའོ། །དག་པ་ཞེས་བྱ་བ་ནི་དག་པ་གཉིས་ལྡན་གྱི་ཡེ་ཤེས་ཆོས་
སྐུ་ལ་བརྟེན་ནས་བྱུང་བས་ན་དག་པ་ཞེས་བྱའོ། །དྲི་མ་མེད་པ་ཞེས་བྱ་བ་ནི་འཁྲུལ་
པ་མཐའ་དག་སྤངས་ནས་གསུངས་པའི་ཚིག་ཡིན་པས་ན་འཁྲུལ་པའི་དྲི་མ་མེད་པ་
ཞེས་བྱའོ།།
དེ་ལྟར་གསུང་དབྱངས་ཀྱི་ཡན་ལག་རེ་རེ་ནས་རྒྱུ་མཚན་དང་བཅས་བཤད་ན་
ཆེས་ཕུན་སུམ་ཚོགས་པར་འགྱུར་ཡང་ཡི་གེ་ཧ་ཅང་མང་བས་འཇིགས་ནས་མཐའ་
དག་བྲི་བར་མ་ནུས་པས། བློ་གྲོས་ཅན་རྣམས་ཀྱིས་མདོ་སྡེ་རིན་པོ་ཆེ་དགོངས་
འགྲེལ་དང་བཅས་པ་ཞིབ་ཏུ་བལྟས་ནས་ཤེས་པར་བྱ་ཞིང་། འདིར་མདོར་བསྡུས་
རྣམ་བཤད་རིག་པ་ལས་འབྱུང་བ་ལྟར་བཀོད་ན། དེ་ལ་མཉེན་པ་ནི་སེམས་ཅན་
གྱི་ཁམས་ཀྱི་དགེ་བའི་རྩ་བ་སྟོན་པའི་ཕྱིར་རོ། །འཇམ་པ་ནི་མཐོང་བའི་ཆོས་
ཁོ་ན་ལ་རེག་ན་བདེ་བའི་ཕྱིར་རོ། །ཡིད་དུ་འོང་བ་ནི་དོན་བཟང་བའི་ཕྱིར་རོ།
།ཡིད་དུ་འཐད་པ་ནི་ཡི་གེ་བཟང་བའི་ཕྱིར་རོ། །དག་པ་ནི་འཇིག་རྟེན་ལས་འདས་པ་
གོང་ན་མེད་པའི་རྗེས་སུ་ཐོབ་པའི་ཕྱིར་རོ། །དྲི་མ་མེད་པ་ནི་ཉོན་མོངས་པའི་བག་ལ་
ཉལ་དང་། བག་ཆགས་ཐམས་ཅད་དང་བྲལ་བའི་ཕྱིར་རོ། །གསལ་བ་ནི་ཚིག་དང་
ཡི་གེར་རབ་ཏུ་གྲགས་པའི་ཕྱིར་རོ། །སྙན་ཅིང་འཇེབས་པ་ནི་མུ་སྟེགས་ཅན་བློ་གྲོས
ངན་པ་ཐམས་ཅད་ཀྱི་ལྟ་བ་འཇོམས་པའི་སྟོབས་ཀྱི་ཡོན་ཏན་དང་ལྡན་པའི་ཕྱིར་རོ།
།མཉན་པར་འོས་པ་ནི་བསྒྲུབ་པས་ངེས་པར་འབྱིན་པའི་ཕྱིར་རོ། །མི་ཚུགས་པ་ནི་ཕས་
ཀྱི་རྒོལ་བ་ཐམས་ཅད་ཀྱིས་མི་རྫི་བའི་ཕྱིར་རོ། །སྙན་པ་ནི་དགའ་བར་བྱེད་པའི་ཕྱིར་
རོ། །འདུལ་བ་ནི་འདོད་ཆགས་ཀྱི་གཉེན་པོ་ཡིན་པའི་ཕྱིར་རོ། །མི་རྩུབ་པ་ནི་བསླབ་



སྐབས་བདུན་པ། 189
7
པ་བཅའ་བའི་ཐབས་བདེ་བའི་ཕྱིར་རོ། །མི་བརླང་བ་ནི་དེ་ལས་འདས་ན་ངེས་པར་
འབྱུང་བའི་ཐབས་ཡང་དག་པར་སྟོན་པའི་ཕྱིར་རོ། །རབ་ཏུ་དུལ་བ་ནི་ཐེག་པ་གསུམ་
ཆར་གྱི་འདུལ་བ་སྟོན་པའི་ཕྱིར་རོ། །རྣར་སྙན་པ་ནི་རྣམ་པར་གཡེང་བའི་གཉེན་
པོ་ཡིན་པའི་ཕྱིར་རོ། །ལུས་ཚིམ་པར་བྱེད་པ་ནི་ཏིང་ངེ་འཛིན་བསྐྱེད་པའི་ཕྱིར་རོ།
།སེམས་ཚིམ་པར་བྱེད་པ་ནི་ལྷག་མཐོང་གིས་རབ་ཏུ་དགའ་བ་བསྐྱེད་པའི་ཕྱིར་རོ།
།སྙིང་དགའ་བར་བྱེད་པ་ནི་ཐེ་ཚོམ་གཅོད་པར་བྱེད་པའི་ཕྱིར་རོ། །དགའ་བ་དང་
བདེ་བ་བསྐྱེད་པ་ནི་ལོག་པར་ངེས་པ་སེལ་བའི་ཕྱིར་རོ། །ཡོངས་སུ་གདུང་བ་མེད་པ་
ནི་བསྒྲུབ་པ་ལ་འགྱོད་པ་མེད་པའི་ཕྱིར་རོ། །ཀུན་ཏུ་ཤེས་པར་བྱ་བ་ནི་ཐོས་པ་ལས་
བྱུང་བའི་ཤེས་པ་ཕུན་སུམ་ཚོགས་པའི་རྟེན་ཡིན་པའི་ཕྱིར་རོ། །རྣམ་པར་རིག་པར་
བྱ་བ་ནི་བསམ་པ་ལས་བྱུང་བའི་ཤེས་རབ་ཕུན་སུམ་ཚོགས་པའི་རྟེན་ཡིན་པའི་ཕྱིར་རོ།
།རྣམ་པར་གསལ་བ་ནི་སློབ་དཔོན་གྱི་དཔེ་མཁྱུད་མེད་པར་ཆོས་སྟོན་པའི་ཕྱིར་རོ།
།དགའ་བར་བྱེད་པ་ནི་རང་གི་དོན་རྗེས་སུ་ཐོབ་པ་རྣམས་དགའ་བར་བྱེད་པའི་ཕྱིར་རོ།
།མངོན་པར་དགའ་བར་བྱེད་པ་ནི་རང་གི་དོན་རྗེས་སུ་མ་ཐོབ་པ་རྣམས་ཀྱིས་དགའ་
བར་བྱ་བ་ཡིན་པའི་ཕྱིར་རོ། །ཀུན་ཤེས་པར་བྱེད་པ་ནི་བསམ་གྱིས་མི་ཁྱབ་པའི་ཆོས་
ཡང་དག་པར་སྟོན་པའི་ཕྱིར་རོ།།
རྣམ་པར་རིག་པར་བྱེད་པ་ནི་བསམ་གྱིས་མི་ཁྱབ་པའི་ཆོས་ཡང་དག་པར་
སྟོན་པའི་ཕྱིར་རོ། །རིགས་པ་ནི་ཚད་མ་དང་མི་འགལ་བའི་ཕྱིར་རོ། །འབྲེལ་བ་
ནི་འདུལ་བ་ལ་ཇི་ལྟར་རིགས་པ་སྟོན་པའི་ཕྱིར་རོ། །ཟློས་པའི་སྐྱོན་མེད་པ་ནི་དོན
མེད་པ་མ་ཡིན་པའི་ཕྱིར་རོ། །སེང་གེའི་སྒྲའི་ཤུགས་ནི་མུ་སྟེགས་ཅན་གྱི་ཚོགས་
ཐམས་ཅད་སྐྲག་པར་བྱེད་པའི་ཕྱིར་རོ། །གླང་པོ་ཆེའི་སྒྲ་སྐད་ནི་རྒྱ་ཆེ་བའི་ཕྱིར་རོ།
།འབྲུག་གི་སྒྲ་དབྱངས་ནི་ཟབ་པའི་ཕྱིར་རོ། །ཀླུའི་དབང་པོའི་སྒྲ་ནི་གཟུང་བར་འོས་
ན



190 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
པའི་ཕྱིར་རོ། །དྲི་ཟའི་གླུ་དབྱངས་ནི་སྙན་པའི་ཕྱིར་རོ། །ཀ་ལ་པིང་ཀའི་སྒྲ་དབྱངས་
ནི་རྒྱུན་མི་ཆད་པ་དང་འཇེབས་པའི་ཕྱིར་རོ། །ཚངས་པའི་སྒྲ་དབྱངས་བསྒྲགས་པ་
ནི་ཐག་རིང་པོར་གྲག་པའི་ཕྱིར་རོ། །ཤང་ཤང་ཏེའུ་ཡི་སྒྲ་དབྱངས་སུ་གྲག་པ་གྲུབ་
པ་ཐམས་ཅད་ཀྱི་སྔོན་དུ་འགྲོ་བའི་བཀྲ་ཤིས་ཡིན་པའི་ཕྱིར་རོ། །ལྷའི་དབང་པོའི་སྒྲ་
དབྱངས་ལྟར་སྙན་པ་ནི་མི་འདའ་བར་བྱ་བ་ཡིན་པའི་ཕྱིར་རོ། །རྔའི་སྒྲ་ནི་བདུད་
དང་ཕྱིར་རྒོལ་བ་ཐམས་ཅད་ལས་རྣམ་པར་རྒྱལ་བའི་སྔོན་དུ་འགྲོ་བ་ཡིན་པའི་ཕྱིར་རོ།
།མ་ཁེངས་པ་ནི་བསྟོད་ཀྱང་ཀུན་ནས་ཉོན་མོངས་པ་མེད་པའི་ཕྱིར་རོ། །མི་དམའ་བ་
ནི་སྨད་ཀྱང་ཀུན་ནས་ཉོན་མོངས་པ་མེད་པའི་ཕྱིར་རོ། །སྒྲ་ཐམས་ཅད་ཀྱི་རྗེས་སུ་
ཞུགས་པ་ནི་བརྡ་སྤྲོད་པ་ཐམས་ཅད་ཀྱི་མཚན་ཉིད་ཀྱི་རྣམ་པ་ཐམས་ཅད་ལ་རྗེས་སུ་
ཞུགས་པའི་ཕྱིར་རོ། །ཚིག་ཟུར་ཆག་པ་མེད་པ་ནི་བསྙེལ་ཏེ་མི་གསུང་བའི་ཕྱིར་རོ།
།མ་ཚང་བ་མེད་པ་ནི་གདུལ་བའི་བྱ་བ་ལ་དུས་ཐམས་ཅད་དུ་ཉེ་བར་གནས་པའི་ཕྱིར་
རོ། །མ་ཞུམ་པ་ནི་རྙེད་པ་དང་བཀུར་སྟི་ལ་མི་བརྟེན་པའི་ཕྱིར་རོ།།
མི་ཞན་པ་ནི་བསྙེངས་པ་དང་བྲལ་བའི་ཕྱིར་རོ། །རབ་ཏུ་དགའ་བ་ནི་མི་སྐྱོ་བའི་
ཕྱིར་རོ། །ཁྱབ་པ་ནི་རིག་པའི་གནས་ཐམས་ཅད་ལ་མཁས་པ་དང་ལྡན་པའི་ཕྱིར་རོ།
།ཆུབ་པ་ནི་སེམས་ཅན་རྣམས་ཀྱི་དེ་དག་གི་དོན་ཐམས་ཅད་སྒྲུབ་པར་བྱེད་པའི་ཕྱིར་རོ།
།རྒྱུན་ཆགས་པ་ནི་རྒྱུན་མ་ཆད་པའི་ཕྱིར་རོ། །འབྲེལ་བ་ནི་རྣམ་པ་སྣ་ཚོགས་སུ་ཉེ་བ་
གནས་པའི་ཕྱིར་རོ། །སྒྲ་ཐམས་ཅད་རྫོགས་པར་བྱེད་པ་ནི་གསུང་གཅིག་ལས་སྒྲའི་
རྣམ་པར་དག་པ་རྣམ་པ་དུ་མ་ཉེ་བར་གནས་པའི་ཕྱིར་རོ། །དབང་པོ་ཐམས་ཅད་ཚིམ་
པར་བྱེད་པ་ནི་གཅིག་ལས་དོན་དུ་མའི་རྣམ་པར་རིག་པ་ཉེ་བར་གནས་པའི་ཕྱིར་རོ།
།མ་སྨད་པ་ནི་དམ་བཅས་པ་ཇི་ལྟར་བ་བཞིན་པའི་ཕྱིར་རོ། །མི་འགྱུར་བ་ནི་དུས་ལ་
བབ་པར་རབ་ཏུ་སྦྱོར་བའི་ཕྱིར་རོ། །མ་བརྟགས་པ་ནི་རྟབ་རྟབ་པོར་མི་གསུང་བའི་



སྐབས་བདུན་པ། 191
ཕྱིར་རོ། །འཁོར་ཀུན་ཏུ་གྲག་པ་ནི་འཁོར་ཉེ་བ་དང་རིང་བས་མཚུངས་པར་ཐོས་པའི་
ཕྱིར་རོ། །རྣམ་པ་ཐམས་ཅད་ཀྱི་མཆོག་དང་ལྡན་པ་ནི་འཇིག་རྟེན་པའི་དོན་ཐམས་
ཅད་དཔེས་ཆོས་སུ་སྒྱུར་བའི་ཕྱིར་རོ། །ཞེས་གང་གསུངས་པ་ལྟར་རོ།།
༈ ཐུགས་ཀྱི་ཡོན་ཏན་ལ། མཁྱེན་པ་དང་། བརྩེ་བ་གཉིས་ལས། མཁྱེན་པའི་
ཡོན་ཏན་ནི། དབུ་མ་རིན་ཆེན་འཕྲེང་བ་ལས། སངས་རྒྱས་རྣམས་ཀྱི་ས་གཞན་ཏེ།
།རྣམ་པ་ཀུན་ཏུ་གཞལ་ཡས་པར། །རྒྱ་ཆེ་དེ་ནི་སྟོབས་བཅུ་དང་། །ལྡན་པ་ཡིན་པ་ཙམ་
ཞིག་བརྗོད། །ཅེས་གསུངས་པ་ལྟར་མཐའ་ཡས་ཀྱང་། མདོར་བསྡུ་ན་སྟོབས་བཅུའི་
ཡོན་ཏན་རྣམས་དྲན་པར་བྱེད་པའོ། །དེ་ལ་སྟོབས་བཅུ་ནི། དབུ་མ་འཇུག་པ་ལས།
གནས་དང་གནས་མིན་མཁྱེན་སྟོབས་དང་། །དེ་བཞིན་ལས་རྣམས་སྨིན་བློ་དང་།
།མོས་པ་སྣ་ཚོགས་ཐུགས་ཆུད་དང༌། །སྣ་ཚོགས་ཁམས་ནི་མཁྱེན་སྟོབས་དང་།
།དེ་བཞིན་དབང་མཆོག་མཆོག་མ་ཡིན། །མཁྱེན་དང་ཐམས་ཅད་དུ་འགྲོ་དང་།
།བསམ་གཏན་རྣམ་ཐར་ཏིང་འཛིན་དང་། །སྙོམས་པར་འཇུག་སོགས་བློ་སྟོབས་དང་།
།སྔོན་གནས་དྲན་པ་མཁྱེན་པ་དང་། །དེ་བཞིན་འཆི་འཕོ་སྐྱེ་བློ་དང་། །ཟག་རྣམས་
ཟད་པ་མཁྱེན་སྟོབས་ཏེ། །སྟོབས་ནི་བཅུ་པོ་འདི་དག་གོ། ཞེས་གང་གསུངས་པ་
ལྟར་རོ།།
དེ་ལྟར་སྟོབས་བཅུ་པོ་དེ་ནི་ཤིན་ཏུ་རྒྱ་ཆེ་སྟེ། དེ་ཡང་སྟོབས་དང་པོ་གནས་དང་
གནས་མ་ཡིན་པ་མཁྱེན་པའི་སྟོབས་ལྟ་བུ་ལ་དཔེར་མཚོན་ན། སྦྱིན་པ་བཏང་བ་ལས་
ལོངས་སྤྱོད་འབྱུང་བ་གནས་ཡིན་གྱི། སྦྱིན་པ་བཏང་བས་དབུལ་པོར་འགྱུར་བ་གནས་
མིན་པ་དང་། ཚུལ་ཁྲིམས་བསྲུངས་པས་བདེ་འགྲོ་ཐོབ་པ་གནས་ཡིན་གྱི། ཚུལ་ཁྲིམས་
བསྲུངས་པས་ངན་འགྲོར་སྐྱེ་བ་གནས་མིན་པ་དང་། བཟོད་པ་བསྒོམས་པས་གཟུགས་
བཟང་བ་གནས་དང་། བཟོད་པ་བསྒོམས་པས་གཟུགས་མི་སྡུག་པར་འགྱུར་བ་གནས་
ལྟ་
ར



192 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
མིན་པ་དང་། དེ་བཞིན་དུ་དགེ་བའི་ཕྱོགས་མཐའ་དག་ལ་རིགས་འགྲོ་བ་དང་།
མི་དགེ་བའི་ཕྱོགས་ལ་ཡང་སེར་སྣ་བྱས་པས་དབུལ་པོར་འགྱུར་བ་གནས་དང་།
སེར་སྣ་ལས་ལོངས་སྤྱོད་འབྱུང་བ་གནས་མིན་པ་སོགས་མི་དགེ་བའི་ཕྱོགས་མཐའ་
དག་ལ་རིགས་འགྲེ་ཞིང་། དེ་བཞིན་དུ་རྟེན་ཅིང་འབྲེལ་བར་འབྱུང་བའི་ཆོས་མཐའ་
དག་གི་ངང་ཚུལ་ཇི་བཞིན་མཁྱེན་པའོ། །སྟོབས་ལྷག་མ་རྣམས་ཀྱང་དེ་ལྟར་དུ་
ཤིན་ཏུ་རྒྱ་ཆེ་སྟེ། དབུ་མ་རིན་ཆེན་འཕྲེང་བ་ལས། དེ་ཡི་སྟོབས་ནི་རེ་རེ་ཡང་།
།འགྲོ་བ་ཀུན་བཞིན་དཔག་ཏུ་མེད། །སངས་རྒྱས་རྣམས་ཀྱི་ཚད་མེད་ཉིད། །ཕྱོགས་
མཚམས་ཀུན་གྱི་ནམ་མཁའ་དང་། །ས་ཆུ་མེ་རླུང་ཇི་ལྟ་བ། །དེ་ཙམ་ཞིག་ཏུ་བརྗོད་
པར་བས། །ཞེས་གང་གསུངས་པ་ལྟར་རོ།།
བརྩེ་བའི་ཡོན་ཏན་ནི། བསྟོད་པ་བརྒྱ་ལྔ་བཅུ་པ་ལས། འགྲོ་བ་འདི་དག་ཐམས་
ཅད་ནི། །ཁྱད་མེད་ཉོན་མོངས་རྣམས་ཀྱིས་བཅིངས། །ཁྱོད་ནི་འགྲོ་བའི་ཉོན་མོངས་
དག །དགྲོལ་སླད་ཡུན་རིང་ཐུགས་རྗེས་བསྡམས། །དང་པོར་ཁྱོད་ལ་ཕྱག་བགྱིའམ།
།འོན་ཏེ་གང་གིས་འཁོར་བར་ཁྱོད། །སྐྱོན་མཁྱེན་ཡུན་རིང་དེ་ལྟ་བུར། །བཞུགས་
མཛད་ཐུགས་རྗེ་ཆེ་ལ་བགྱི། །ཞེས་གསུངས་པ་ལྟར། འགྲོ་བའི་སྡུག་བསྔལ་འབའ་
ཞིག་ཐུགས་ལ་བརྣགས་ནས་འཁོར་བ་མ་སྟོངས་བར་དུ་འགྲོ་བའི་སྡུག་བསྔལ་
སེལ་བ་ལ་སྐད་ཅིག་ཀྱང་སྐྱོ་བ་མེད་པའོ། །མཛད་པ་འཕྲིན་ལས་ཀྱི་ཡོན་ཏན་ནི།
འཕྲིན་ལས་ཉི་ཤུ་རྩ་བདུན་གྱིས་སེམས་ཅན་རྣམས་སྨིན་གྲོལ་གྱི་ལམ་ལ་འགོད་པར་
མཛད་པ་སྟེ། འཕྲིན་ལས་ཉི་ཤུ་རྩ་བདུན་ནི། མངོན་རྟོགས་རྒྱན་ལས། དེ་བཞིན་
འཁོར་བ་ཇི་སྲིད་འདིའི། །ལས་ནི་རྒྱུན་མི་ཆད་པར་འདོད། །འགྲོ་རྣམས་ཞི་བའི་
ལས་དང་ནི། །བསྡུ་རྣམ་བཞི་ལ་དགོད་བ་དང་། །ཀུན་ནས་ཉོན་མོངས་བཅས་པ་ཡི།
།རྣམ་པར་བྱང་བ་རྟོགས་པ་དང་། །སེམས་ཅན་རྣམས་དོན་ཇི་བཞིན་གྱི། །དོན་དང་



སྐབས་བདུན་པ། 193
ཕ་རོལ་ཕྱིན་དྲུག་དང་། །སངས་རྒྱས་ལམ་དང་རང་བཞིན་གྱིས། །སྟོང་པ་ཉིད་དང་
གཉིས་ཟད་དང་། །བརྡ་དང་དམིགས་པ་མེད་པ་དང་། །ལུས་ཅན་རྣམས་ནི་ཡོངས་
སྨིན་དང་། །བྱང་ཆུབ་སེམས་དཔའི་ལམ་དང་ནི། །མངོན་པར་ཞེན་པ་བཟློག་པ་
དང་། །བྱང་ཆུབ་ཐོབ་དང་སངས་རྒྱས་ཞིང་། །རྣམ་པར་དག་དང་ངེས་པ་དང་།
།སེམས་ཅན་དོན་ནི་ཚད་མེད་དང་། །སངས་རྒྱས་བསྟེན་སོགས་ཡོན་ཏན་དང་།
།བྱང་ཆུབ་ཡན་ལག་ལས་རྣམས་ནི། །ཆུད་མི་ཟ་དང་བདེན་མཐོང་དང་། །ཕྱིན་
ཅི་ལོག་ནི་སྤངས་པ་དང་། །དེ་གཞི་མེད་པའི་ཚུལ་དང་ནི། །རྣམ་པར་བྱང་དང་
ཚོགས་དང་ནི། །འདུས་བྱས་འདུས་མ་བྱས་པ་ལ། །ཐ་དད་ཡོངས་སུ་མི་ཤེས་དང་།
།མྱ་ངན་འདས་ལ་འགོད་པ་སྟེ། །ཆོས་ཀྱི་སྐུ་ཡི་འཕྲིན་ལས་ནི། །རྣམ་པ་ཉི་ཤུ་བདུན་
དུ་བཞེད། །ཅེས་གང་གསུངས་པ་ལྟར་རོ། །ཞིབ་ཏུ་ཤེས་པར་འདོད་ན་མངོན་པར་
རྟོགས་པའི་རྒྱན་རྩ་འགྲེལ་ལས་ཤེས་པར་བྱའོ།།
༣
བསྟོད་པའི་ཚིག་དོན་བྱེ་བྲག་ཏུ་བཤད་པ།
༈ གཉིས་པ་བསྟོད་པའི་ཚིག་དོན་བྱེ་བྲག་ཏུ་བཤད་པ་ནི། བསྟོད་པའི་ཚིག་རིས་
ལྟར་རིམ་བཞིན་བཤད་ན། བདེ་གཤེགས་དཔག་མེད་སྐུ་སྟེ་སྐུ་བཟང་འཛིན་པ་པོ།
།ཞེས་པ་ནི། ཐུགས་རྗེ་ཆེན་པོའི་སྐུ་ནི་མཚན་བཟང་པོ་སུམ་ཅུ་རྩ་གཉིས་དང་།
དཔེ་བྱད་བཟང་པོ་བརྒྱད་ཅུས་སྤྲས་པའི་མཚུངས་པ་མེད་པའི་སྐུ་བཟང་པོ་ཡིན་ཞིང་།
སྐུའི་བ་སྤུའི་བུ་ག་རེ་རེར་ཡང་སངས་རྒྱས་དང་བྱང་ཆུབ་སེམས་དཔའ་གྲངས་མེད་
པ་བཞུགས་པའི་རྣམ་ཐར་སྟོན་པས་ན་བདེ་བར་གཤེགས་པ་དཔག་ཏུ་མེད་པ་གཅིག་ཏུ་
འདུས་པའི་སྐུ་ལྟ་བུ་ཡིན། །ཞེས་པའོ། །དེ་ཡང་། །མདོ་སྡེ་ཟ་མ་ཏོག་བཀོད་པ་ལས།



194 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
འཕགས་པ་སྤྱན་རས་གཟིགས་དབང་ཕྱུག་གི་བ་སྤུའི་ཁུང་བུ་རེ་རེར་ཡང་ཞིང་
མཐའ་མེད་པ་དང་། ཞིང་དེ་དག་ན་བྱང་ཆུབ་སེམས་དཔའ་གྲངས་མེད་པ་དང་།
ལྷ་དང་མི་གྲངས་མེད་པས། སངས་རྒྱས་དང་བྱང་ཆུབ་སེམས་དཔའ་གྲངས་མེད་
པ་ལ་ཕྱག་འཚལ་བ་དང་། མཆོད་པ་བྱེད་པ་སོགས་བ་སྤུའི་ཁུང་རེ་རེའི་ཡོན་
ཏན་བརྗོད་དུ་མེད་པར་གསུངས་ཏེ། གསེར་ཞེས་བྱ་བའི་བ་སྤུའི་ཁུང་བུ་དང་།
ནག་པོ་ཞེས་བྱ་བའི་བ་སྤུའི་ཁུང་བུ་དང༌། བདུད་རྩི་ཞེས་བྱ་བའི་བ་སྤུའི་ཁུང་བུ་
རྣམས་ན་ལྷ་མིའི་ཕོ་བྲང་གྲངས་མེད་པ་དང་། ས་དང་པོ་ནས་བཅུ་པའི་བར་གྱི་
བྱང་ཆུབ་སེམས་དཔའ་སེམས་དཔའ་ཆེན་པོ་གྲངས་མེད་པ་གནས་པའི་ཚུལ་དང་།
རྡོ་རྗེའི་སྒོ་ཞེས་བྱ་བའི་བ་སྤུའི་ཁུང་བུ་དང་། ཉི་མའི་འོད་ཅེས་བྱ་བའི་བ་སྤུའི་ཁུང་བུ་
དང་། དབང་པོའི་རྒྱལ་པོ་ཞེས་བྱ་བའི་བ་སྤུའི་ཁུང་བུ་དང་། སྨོན་ལམ་ཞེས་བྱ་བའི་
བ་སྤུའི་ཁུང་བུ་དང་། སྣ་ཚོགས་ཀྱི་རྒྱལ་པོ་ཞེས་བྱ་བའི་ཁུང་བུ་དང་། རྒྱལ་མཚན་
གྱི་རྒྱལ་པོ་ཞེས་བྱ་བའི་བ་སྤུའི་ཁུང་བུ་རྣམས་ན་དེ་བཞིན་གཤེགས་པ་རྣམས་དང་།
བྱང་ཆུབ་སེམས་དཔའ་གྲངས་མེད་པ་བཞུགས་ནས་ཆོས་སྟོན་པར་མཛད་ཅིང་། བ་སྤུའི་
ཁུང་བུ་རེ་རེའི་ཡོན་ཏན་ཡང་རྒྱལ་སྲས་སེམས་དཔའ་ཆེན་པོ་དག་གིས་ཀྱང་རྟོགས་པར་
དཀའ་བར་གསུངས་པས་ཚུལ་འདི་ནི་སྐུའི་གསང་བ་བསམ་གྱིས་མི་ཁྱབ་པའོ།།
སློབ་དཔོན་ཀླུ་སྒྲུབ་ཀྱིས་མཛད་པར་གྲགས་པའི་ཐུགས་རྗེ་ཆེན་པོའི་སྒྲུབ་
ཐབས་རྒྱ་གཞུང་ཞིག་ལས་ཀྱང་། སངས་རྒྱས་རྣམ་པར་གཟིགས་འཇིག་རྟེན་དུ་
བྱོན་པའི་ཚེ་འཕགས་པ་སྤྱན་རས་གཟིགས་ཀྱིས་བདུད་བཏུལ་བའི་ཚེ་ལུས་ལས་
མིག་སྟོང་སྤྲུལ་མིག་རེ་རེ་ལས་སངས་རྒྱས་རེ་རེ་སྤྲུལ་ཏེ། དེ་དག་ལ་བསྐལ་པ་
བཟང་པོའི་སངས་རྒྱས་སྟོང་འབྱུང་ངོ༌། །ལག་པ་སྟོང་ལས་ལག་པ་རེ་རེ་ལས་
འཁོར་ལོས་བསྒྱུར་བའི་རྒྱལ་པོ་རེ་རེ་སྤྲུལ་ཏེ། དེ་དག་ལ་ནི་འཁོར་ལོས་བསྒྱུར་བའི



སྐབས་བདུན་པ། 195
རྒྱལ་པོ་སྟོང་འབྱུང་ངོ༌། །ཞེས། ཕྱག་སྟོང་འཁོར་ལོས་བསྒྱུར་བའི་རྒྱལ་པོ་སྟོང་།
།སྤྱན་སྟོང་བསྐལ་པ་བཟང་པོའི་སངས་རྒྱས་སྟོང་། །གང་ལ་གང་འདུལ་དེ་ལ་དེར་
སྟོན་པའི། །བཙུན་པ་སྤྱན་རས་གཟིགས་ལ་ཕྱག་འཚལ་ལོ། །ཞེས་བསྟོད་པ་འདི་
དང་མཐུན་པའི་བཤད་པ་འབྱུང་ངོ༌།།
འདི་ལྟར་བཤད་པ་ན་འགའ་ཞིག་འདི་སྙམ་དུ་ཐུགས་རྗེ་ཆེན་པོའི་སྐུའི་ནང་དུ་
སངས་རྒྱས་ནང་ཕན་ཚུན་བཞུགས་པ་སྲིད་ཀྱང་། བྱང་ཆུབ་སེམས་དཔའ་དང་ལྷ་མི་བརྒྱ་
སྟོང་གནས་པ་མི་སྲིད་དོ་སྙམ་ན། དེ་བཞིན་གཤེགས་པའི་སྐུ་གསུང་ཐུགས་ཀྱི་གསང་བ་
བསམ་གྱིས་མི་ཁྱབ་པའི་གནས་འདི་ལ། བློ་ཆུང་དག་གིས་རྟོག་གེའི་རིག་པས་འདི་
ལྟར་འོང་དང་མི་འོང་དཔྱད་པ་བྱར་མེད་དེ། ཁྱོད་ཀྱི་སྐུ་གསུང་ཐུགས་ཀྱི་གསང་བ་ཡི།
།ཚུལ་འདི་རྒྱལ་སྲས་རང་རྒྱལ་ཉན་ཐོས་ཀྱིས། །ཇི་ཙམ་བརྟགས་ཀྱང་བློ་ཡི་ཡུལ་མིན་ན།
།ཚངས་དང་དབང་པོ་སོགས་ཀྱིས་སྨོས་ཅི་འཚལ། །ཞེས་གང་གསུངས་པ་ལྟར།
རྒྱལ་སྲས་བདག་ཉིད་ཆེན་པོ་དག་གིས་ཀྱང་དེ་བཞིན་གཤེགས་པའི་གསང་བ་བསམ་
གྱིས་མི་ཁྱབ་པའི་ཚུལ་འདི་དག་བློའི་ཡུལ་དུ་བྱ་བར་མི་ནུས་པར་གསུངས་ན་བླུན་རྨོངས་
དག་གིས་དཔྱད་པ་བྱར་མེད་པ་ལྟ་ཅི་སྨོས། དེས་ན་རྒྱལ་བ་ཉག་གཅིག་གི་མཁྱེན་པའི་
སྤྱོད་ཡུལ་ཡིན་པས་སངས་རྒྱས་ཀྱི་གསུང་ཚད་མའི་རྗེས་སུ་འབྲངས་ཏེ་དད་པ་བསྒོམ་
པར་བྱའོ། །མཚན་དང་དཔེ་བྱད་ཀྱི་རྣམ་གཞག་ནི་སྔར་སྤྱིའི་དོན་དུ་བཤད་ཟིན་ཏོ།
།བདེ་གཤེགས་སྣང་མཐའ་ཡས་ཀྱི་དབུ་རྒྱན་གསོལ་བ་པོ། །ཞེས་པ་ནི། ཐུགས་རྗེ་
ཆེན་པོ་འདི་ཉིད་བསྐལ་པ་དཔག་ཏུ་མེད་པའི་སྔ་རོལ་ནས་སངས་རྒྱས་ཟིན་ཀྱང་།
སེམས་ཅན་གྱི་དོན་དུ་བྱང་ཆུབ་སེམས་དཔའི་ཚུལ་བཟུང་སྟེ། ཞིང་ཁམས་རབ་འབྱམས་
མ་ལུས་སྤྲུལ་པས་ཁྱབ་པར་གནས་ཤིང་། གཙོ་བོར་ནི་བདེ་བ་ཅན་གྱི་ཞིང་དུ་མགོན་
པོ་འོད་དཔག་མེད་ཀྱི་སྲས་ཀྱི་ཐུ་བོའི་ཚུལ་བཟུང་ནས་གནས་ལ། དེ་ཡང་སྙིང་རྗེ་པདྨ་



196 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
དཀར་པོ་ལས། བྲམ་ཟེ་རྒྱ་མཚོའི་རྡུལ་གྱིས་འཁོར་ལོས་བསྒྱུར་བའི་རྒྱལ་པོ་རྩིབས་
ཀྱི་མུ་ཁྱུད་དང་། དེའི་སྲས་ཀྱི་ཐུ་བོ་མིག་མི་འཛུམ་ལ་སོགས་པ་རྒྱལ་བུ་སྟོང་དང་།
གཞན་ཡང་སྲོག་ཆགས་གྲངས་མེད་པ་དང་བཅས་པ་དེ་བཞིན་གཤེགས་པ་རིན་ཆེན་
སྙིང་པོའི་སྤྱན་སྔར་འཁྲིད་ནས་བླ་ན་མེད་པ་པ ཡང་དག་པར་རྫོགས་པའི་བྱང་ཆུབ་ལ་
སེམས་བསྐྱེད་དུ་བཅུག་པ་ན། འཁོར་ལོས་བསྒྱུར་བའི་རྒྱལ་པོ་རྩིབས་ཀྱི་མུ་ཁྱུད་ཀྱིས་
བདེ་བ་ཅན་གྱི་ཞིང་གི་བཀོད་པ་བློ་ཡུལ་དུ་བཟུང་ནས། ཞིང་དེ་འགྲུབ་པའི་ཕྱིར་དུ་རྫོགས་
སྨིན་སྦྱངས་གསུམ་གྱི་སྤྱོད་པའི་མགོ་བརྩམས། དེ་ནས་བྲམ་ཟེ་རྒྱ་མཚོའི་རྡུལ་གྱིས།
རྒྱལ་བུ་ཐུ་བོ་མིག་མི་འཛུམ་ལ་སྨྲས་པ། མིག་མི་འཛུམ་ཁྱེད་བླ་ན་མེད་པ་ཡང་དག་
པར་རྫོགས་པའི་བྱང་ཆུབ་ཏུ་སེམས་བསྐྱེད་ལ། ཁྱོད་ཀྱིས་བསོད་ནམས་བྱ་བའི་དངོས་
པོ་གསུམ་པོ་དག་གིས་དགེ་བ་སྤྱད་ཅིང་བསོད་ནམས་བསྒྲུབས་པ་གང་ཡིན་པ་དེ་དག་
ཐམས་ཅད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་སྔོས་ཤིག
།དེས་སྨྲས་པ། མཁན་པོ་བདག་ཀྱང་རང་གི་ཁྱིམ་དུ་མཆིས་པ་གཅིག་པུ་དབེན་པར་
མཆིས་ནས། སངས་རྒྱས་ཀྱི་ཞིང་གི་ཡོན་ཏན་བཀོད་པ་དག་བསམ་པར་བགྱི་སྟེ།
གལ་ཏེ་བྱང་ཆུབ་ཀྱི་སླད་དུ་སེམས་བསྐྱེད་པར་འགྱུར་བ་ལྟ་ན། བཅོམ་ལྡན་འདས་ཀྱི་
དྲུང་དུ་སླར་མཆིས་ནས་བྱང་ཆུབ་ཏུ་སེམས་ཡོངས་སུ་བསྔོ་བར་བགྱིའོ།།
ཞེས་སྨྲས་ཏེ། བཅོམ་ལྡན་འདས་དང་དགེ་སློང་གི་དགེ་འདུན་གྱི་ཞབས་ལ་མགོ་
བོས་ཕྱག་བཙལ་ཏེ། ལན་གསུམ་སྐོར་བ་བྱས་ནས་བཅོམ་ལྡན་འདས་ཀྱི་དྲུང་ནས་སོང་
སྟེ། རང་གི་གནས་སུ་སོང་ནས་གཅིག་པུ་དབེན་པར་འདུག་ནས་སངས་རྒྱས་ཀྱི་ཞིང་
གི་ཡོན་ཏན་གྱི་བཀོད་པ་དག་སེམས་པར་བྱེད་དོ།།
དེ་ནས་རྒྱལ་པོ་རྩིབས་ཀྱི་མུ་ཁྱུད་ལུང་བསྟན་པའི་རྗེས་སུ། མིག་མི་འཛུམ་གྱིས་
གསོལ་བ། བཅོམ་ལྡན་འདས་བདག་གིས་ངན་སོང་རྣམས་སུ་བལྟས་ལགས་ན་སེམས་



སྐབས་བདུན་པ། 197
ཅན་གང་དག་དེར་སྐྱེས་པ་དེ་དག་ནི་སྡུག་བསྔལ་དྲག་པོ་རབ་ཏུ་མི་བཟད་པ་ཉམས་སུ་
མྱོང་བར་གྱུར་ལགས་སོ། །བདག་གིས་མཐོ་རིས་རྣམས་སུ་བལྟས་ལགས་ན་སེམས་
ཅན་གང་དག་དེར་སྐྱེས་པ་དེ་དག་ཀུན་ནས་ཉོན་མོངས་པར་གྱུར་པའི་སེམས་ཀྱིས་
སླར་ངན་སོང་རྣམས་སུ་ལྟུང་ལགས་སོ།།
བདག་གིས་སེམས་ཅན་ཐམས་ཅད་ལ་ཡང་བལྟས་ལགས་ན་མི་དགེ་བའི་བཤེས་
གཉེན་དང་འདྲེས་པར་གནས་ཤིང་། ཆོས་ཀྱི་མུ་གེའི་མུན་པ་ན་དགེ་བའི་རྩ་བ་ཡོངས་
སུབས་པས་ལྟ་བའི་ཆུ་སྲིན་འཛིན་ཁྲིས་ཟིན་ཅིང་། ཤུལ་ངན་པ་ན་གནས་ལགས་ཏེ།
བཅོམ་ལྡན་འདས་བདག་གིས་སེམས་ཅན་དེ་དག་ལ་ཚིག་གིས་རྒྱ་ཆེར་གོ་བར་བགྱི་
ཞིང་། དགེ་བའི་རྩ་བ་ཐམས་ཅད་ཀྱང་བདག་གིས་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ཏུ་ཡོངས་སུ་བསྔོ་བར་བགྱི་ལགས་སོ། །གང་གི་ཚེ་བདག་བྱང་
ཆུབ་སེམས་དཔའི་སྤྱད་པ་སྤྱོད་པ་ན། སེམས་ཅན་གང་དག་སྡུག་བསྔལ་གྱིས་གནོད་
པར་གྱུར་པ་རྣམས་དང་།
འཇིགས་པས་སྐྲག་པ་རྣམས་དང་།
ཆོས་ཀྱི་མུ་གི་མུན་
པར་ཞུགས་པ་རྣམས་དང་། ཞུམ་པ་རྣམས་དང་། ཞན་པ་རྣམས་དང་། སྐྱོབ་པ་མ་
མཆིས་པ་རྣམས་དང་། སྐྱབས་མ་མཆིས་པ་རྣམས་དང་། དཔུང་གཉེན་མ་མཆིས་པ་
རྣམས་ཀྱིས་བདག་རྗེས་སུ་དྲན་པར་འགྱུར་ཞིང་། མིང་ནས་ཀྱང་བརྗོད་པར་གྱུར་ཅིག
།བདག་གིས་ཀྱང་ལྷའི་རྣ་བས་ཐོས་ཤིང་། ལྷའི་མིག་གིས་མཐོང་བར་གྱུར་ཅིང་།
སེམས་ཅན་དེ་དག་སྡུག་བསྔལ་དག་ལས་ཡོངས་སུ་ཐར་བར་མ་བགྱིས་པར་བདག་
ཀྱང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་
འཚང་མི་རྒྱ་བར་གྱུར་ཅིག །བཙུན་པ་བཅོམ་ལྡན་འདས་གང་གི་ཚེ་བདག་སྨོན་ལམ་
གྱི་ཁྱད་པར་གྱིས། སེམས་ཅན་གྱི་སླད་དུ་ཡུན་རིང་པོར་བྱང་ཆུབ་སེམས་དཔའི་
སྤྱད་པ་སྤྱོད་པར་འགྱུར་བ་དེའི་ཚེ། བདག་གི་རེ་བ་ཡོངས་སུ་རྫོགས་པར་གྱུར་ཅིག



198 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
བཙུན་པ་བཅོམ་ལྡན་འདས་གང་གི་ཚེ་རྒྱལ་པོ་ཆེན་པོ་རྩིབས་ཀྱི་མུ་ཁྱུད་འདི་བསྐལ་
པ་གྲངས་མ་མཆིས་པ་གངྒའི་ཀླུང་གཅིག་གི་བྱེ་མ་སྙེད་འདས་ནས་གྲངས་མ་མཆིས་
པ་གཉིས་པ་ལ་བབ་པ་ན་འཇིག་རྟེན་གྱི་ཁམས་བདེ་བ་ཅན་དུ་བླ་ན་མེད་པ་ཡང་དག་
པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་འགྱུར་ཞིང་།
དེ་བཞིན་གཤེགས་པ་དགྲ་བཅོམ་པ་ཡང་
ང་དག་པར་རྫོགས་པའི་སངས་རྒྱས་ཚེ་དཔག་
མེད་ཅེས་བགྱི་བར་གྱུར་ནས། སངས་རྒྱས་ཀྱི་ཞིང་ཡོངས་སུ་དག་པ་ན་སེམས་ཅན་
རྣམས་ཡོངས་སུ་དག་པ་རྣམས་ལ་སངས་རྒྱས་ཀྱི་མཛད་པ་མཛད་པར་འགྱུར་ཏེ།
དེ་བཞིན་གཤེགས་པ་ཚེ་དཔག་མེད་ཀྱིས་བསྐལ་པ་དཔག་ཏུ་མ་མཆིས་པ་ཇི་སྲིད་ཅིག་
ཏུ་སངས་རྒྱས་ཀྱི་མཛད་པ་མཛད་ཅིང་། སངས་རྒྱས་ཀྱི་མཛད་པ་ཡོངས་སུ་མཐར་
ཐུག་ནས་ཕུང་པོའི་ལྷག་མ་མ་མཆིས་པའི་མྱ་ངན་འདས་པའི་དབྱིངས་སུ་འཇུག་པར་
འགྱུར་ཞིང་། དེར་ཞུགས་ནས་ཀྱང་དམ་པའི་ཆོས་ཇི་སྲིད་དུ་གནས་པར་འགྱུར་བའི་
ཡུན་དེ་སྲིད་དུ་བདག་གིས་བྱང་ཆུབ་སེམས་དཔའི་སྤྱོད་པ་སྤྱད་པར་བགྱི་ཞིང་། བདག་
བྱང་ཆུབ་སེམས་དཔར་གྱུར་ནས་སངས་རྒྱས་ཀྱི་མཛད་པ་ཡང་བགྱི་ལགས་སོ།།
གང་གི་ཚེ་ཡང་དག་པར་རྫོགས་པའི་སངས་རྒྱས་ཚེ་དཔག་མེད་ཀྱི་དམ་པའི་
ཆོས་ནམ་ཀྱི་སྲོད་ལ་ནུབ་པར་གྱུར་པ་དེ་ཉིད་ཀྱི་ནམ་གྱི་ཐོ་རངས་བདག་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་བགྱི་ན།
བཅོམ་ལྡན་འདས་ཀྱིས་བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་
ལུང་བསྟན་པར་གསོལ། དེ་བཞིན་དུ་བདག་གིས་ཕྱོགས་བཅུའི་འཇིག་རྟེན་གྱི་ཁམས་
གངྒཱའི་ཀླུང་གི་བྱེ་མ་སྙེད་དག་ན་སངས་རྒྱས་བཅོམ་ལྡན་འདས་གང་དག་བཞུགས་ཏེ།
འཚོ་ཞིང་གཞེས་པའི་སངས་རྒྱས་བཅོམ་ལྡན་འདས་དེ་དག་ལ་ཡང་། བདག་སངས་
རྒྱས་བཅོམ་ལྡན་འདས་དེ་དག་གིས་བླ་ན་མེད་པ་ཡང་དག་པར་རྫོགས་པའི་བྱང་



སྐབས་བདུན་པ། 199
སེམས་ཅན་རྣམས་
བྱ་བ་
ཆུབ་ཏུ་ལུང་བསྟན་དུ་གསོལ། ཞེས་ཚིག་གིས་གསོལ་བ་བཏབ་པར་བགྱི་ལགས་སོ།
།རིགས་ཀྱི་བུ་དེ་བཞིན་གཤེགས་པ་རིན་པོ་ཆེའི་སྙིང་པོས་རྒྱལ་བུ་མིག་མི་འཛུམ་ལ་
ལུང་བསྟན་པ་ན། འདི་སྐད་ཅེས་ཀྱང་བཀའ་སྩལ་ཏོ།།
རིགས་ཀྱི་བུ་གང་གི་ཕྱིར་ཁྱོད་ཀྱིས་ངན་སོང་རྣམས་སུ་ཡང་བལྟས། མཐོ་
རིས་རྣམས་སུ་ཡང་བལྟས།
་སྡུག་བསྔལ་ལས་ཐར་བར་བྱ་
དང་། ཉོན་མོངས་རབ་ཏུ་ཞི་བར་བྱ་བའི་ཕྱིར། སྙིང་རྗེའི་སེམས་བསྐྱེད་པས་ན།
རིགས་ཀྱི་བུ་དེའི་ཕྱིར་ཁྱོད་སྤྱན་རས་གཟིགས་དབང་ཕྱུག་ཅེས་བྱའོ། །སྤྱན་
རས་གཟིགས་དབང་ཕྱུག་ཁྱོད་ནི་སེམས་ཅན་བྱེ་བ་ཁྲག་ཁྲིག་འབུམ་ཕྲག་མང་པོ་
རྣམས་སྡུག་བསྔལ་ལས་ཐར་བར་བྱེད་པར་འགྱུར་ཏེ། རིགས་ཀྱི་བུ་ཁྱོད་ནི་བྱང་
ཆུབ་སེམས་དཔར་གྱུར་བ་ན་ཡང་སངས་རྒྱས་ཀྱི་མཛད་པ་བྱེད་པར་འགྱུར་རོ།
།རིགས་ཀྱི་བུ་ཁྱོད་ནི་དེ་བཞིན་གཤེགས་པ་ཚེ་དཔག་མེད་ཡོངས་སུ་མྱ་ངན་ལས་
འདས་ནས་བསྐལ་པ་གྲངས་མེད་པ་གངྒཱའི་ཀླུང་གི་བྱེ་མ་སྙེད་གཉིས་པ་ལུས་པ་ན།
ནམ་གང་གི་སྲོད་ལ་དམ་པའི་ཆོས་ནུབ་པར་གྱུར་པ་དེ་ཉིད་ཀྱི་ནམ་གྱི་ཐོ་རངས་བྱང་
ཆུབ་ཀྱི་ཤིང་བཀོད་པ་དུ་མའི་དྲུང་དུ་རྡོ་རྗེའི་གདན་ལ་འདུག་ནས་བླ་ན་མེད་པ་ཡང་
དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་འགྱུར་ཏེ།
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འོད་
ཟེར་ཀུན་ནས་འཕགས་པ་དཔལ་བརྩེགས་རྒྱལ་པོ་ཞེས་བྱ་བར་འགྱུར་རོ། །ཁྱོད་
ཀྱི་ཚེའི་ཚད་ནི་བསྐལ་པ་བྱེ་བ་ཁྲག་ཁྲིག་འབུམ་ཕྲག་དགུ་བཅུ་རྩ་དྲུག་ཏུ་འགྱུར་རོ།
ཁྱོད་ཡོངས་སུ་མྱ་ངན་ལས་འདས་ནས་ཀྱང་དམ་པའི་ཆོས་ནི་བསྐལ་པ་དུང་ཕྱུར་
ཕྲག་དྲུག་དང་བྱེ་བ་ཕྲག་གསུམ་དུ་གནས་པར་འགྱུར་རོ། །སྤྱན་རས་གཟིགས་
དབང་ཕྱུག་གིས་གསོལ་པ། བཅོམ་ལྡན་འདས་གལ་ཏེ་བདག་གི་རེ་བ་འདི་ལྟ་བུ་



200 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ཡོངས་སུ་རྫོགས་པར་འགྱུར་བ་ལྟ་ན། དེའི་སླད་དུ་གང་གི་ཚེ་བདག་བཅོམ་ལྡན་
འདས་ཀྱི་ཞབས་ལ་ཕྱག་འཚལ་བ་དེའི་ཚེ། ཕྱོགས་བཅུའི་འཇིག་རྟེན་གྱི་ཁམས་
གངྒཱའི་ཀླུང་གི་བྱེ་མ་སྙེད་དག་ན་སངས་རྒྱས་བཅོམ་ལྡན་འདས་གང་དག་བཞུགས་ཏེ།
འཚོ་ཞིང་གཞེས་པ་དེ་དག་གིས་བདག་ལ་ལུང་སྟོན་པར་མཛད་ཅིང༌། ཕྱོགས་
བཅུའི་འཇིག་རྟེན་གྱི་ཁམས་གངྒཱའི་ཀླུང་གི་བྱེ་མ་སྙེད་དག་ཐམས་ཅད་ཀྱིས་ཡང་
གཡོ་བར་གྱུར་ལ། རི་ཐམས་ཅད་ཀྱི་གོར་མ་དང་། ཤིང་ལྗོན་པའི་རྩེ་མོ་དག་ལས་
ཀྱང་ཡན་ལག་ལྔ་དང་ལྡན་པའི་སིལ་སྙན་གྱི་སྒྲ་ཡང་འབྱུང་བར་གྱུར་ཅིག །སེམས་
ཅན་ཐམས་ཅད་ཀྱིས་ཀྱང་འདོད་ཆགས་དང་བྲལ་བའི་སེམས་ཐོབ་པར་གྱུར་ཅིག
།གང་གི་ཚེ་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་གིས་དེ་བཞིན་
གཤེགས་པ་རིན་པོ་ཆེའི་སྙིང་པོའི་ཞབས་ལ་ཡན་ལག་ལྔས་ཕྱག་བྱས་པ་དེའི་ཚེ་སྔ་
མ་བཞིན་དུ་སྦྱར་ཏེ། སངས་རྒྱས་ཀྱི་ཞིང་གངྒཱའི་ཀླུང་གི་བྱེ་མ་སྙེད་དག་གིས་ཡང་
རབ་ཏུ་གཡོས། སངས་རྒྱས་བཅོམ་ལྡན་འདས་དེ་དག་ཀྱང་ལུང་སྟོན་པར་མཛད།
རི་ཐམས་ཅད་ཀྱི་རྡོ་དང་ཤིང་ལྗོན་པའི་རྩེ་མོ་དག་ལས་ཀྱང་ཡན་ལག་ལྔ་དང་ལྡན་
པའི་སིལ་སྙན་གྱི་སྒྲ་བྱུང་བར་གྱུར།།
སེམས་ཅན་ཐམས་ཅད་ཀྱང་འདོད་ཆགས་དང་བྲལ་བའི་སེམས་ལ་གནས་
པར་གྱུར་པ་དང་། བཅོམ་ལྡན་འདས་ཀྱིས་བཀའ་སྩལ་པ། སྙིང་རྗེ་ལྡན་པའི་བསོད་
ནམས་དག་ལ་ཡིད་དགའ་ལོངས། །ཕྱོགས་བཅུའི་སྐུ་མཆོག་མངའ་བ་རྣམས་
ཀྱིས་ལུང་བསྟན་ཏེ། །ཞིང་དང་བཅས་པའི་ས་ཡང་རྣམ་པ་དྲུག་ཏུ་རབ་ཏུ་གཡོས།
།རྒྱལ་བ་གང་ཟག་གཙོ་བོ་དྲང་སྲོང་ཆེན་པོར་འགྱུར། །ཞེས་གསུངས་པ་ལྟར།
ཐུགས་རྗེ་ཆེན་པོ་འདི་སྔོན་འཁོར་ལོས་བསྒྱུར་བའི་རྒྱལ་པོ་རྩིབས་ཀྱི་མུ་ཁྱུད་ཀྱི་སྲས་
ཀྱི་ཐུ་བོ་མིག་མི་འཛུམ་དུ་གྱུར་པའི་ཚེ་བྱང་ཆུབ་མཆོག་ཏུ་ཐུགས་བསྐྱེད་ཅིང་སངས་



སྐབས་བདུན་པ། 201
རྒྱས་ཀྱི་ཞིང་བཟུང་། དེ་ནས་བཟུང་སྟེ་མགོན་པོ་འོད་དཔག་མེད་ཡོངས་འཛིན་དུ་
བསྟེན་ཏེ་བསྐལ་པ་གྲངས་མེད་མང་པོར་
མང་པོར་ཚོགས་བསགས། སངས་རྒྱས་པའི་ཚེ་ན་
ཡང་འོད་དཔག་མེད་ཀྱི་རིགས་སུ་སངས་རྒྱས་པ་ཡིན་པས། རིགས་ཀྱི་བདག་པོ་འོད་
དཔག་མེད་ཀྱི་སྐུ་སྤྱི་བོར་བཞུགས་པའོ།།
ཐུགས་རྗེ་ཆེན་པོས་གདུལ་བྱ་རྣམས་ལ་མན་ངག་འདོམས་ཕྱིར་དེ་ལྟར་མཛད་
པར་ཡང་མངོན་ཏེ། དེ་ཡང་དང་པོར་ཐེག་པ་ཆེན་པོའི་དགེ་བའི་བཤེས་གཉེན་ལ་བརྟེན་
ནས་སེམས་བསྐྱེད། བར་དུ་ཚོགས་གསོག་པའི་སྐབས་སུ་ཡང་ཐེག་པ་ཆེན་པོའི་དགེ་
བའི་བཤེས་གཉེན་གྱི་མགོན་དང་ནམ་ཡང་མ་བྲལ་བར་བསྟེན་ནས་ཚོགས་བསགས།
མཐར་སངས་རྒྱས་པའི་ཚེ་ན་ཡང་བླ་མ་རིགས་ཀྱི་ཅོད་པཎ་དུ་བཞུགས་པ་འདི་ལྟར་
ཡིན་པས། ཐེག་པ་ཆེན་པོའི་ལམ་ལ་བསློབ་པར་འདོད་པའི་གདུལ་བྱ་རྣམས་ཀྱིས་
ཀྱང་དགེ་བའི་བཤེས་གཉེན་བསྟེན་ཚུལ་འདི་བཞིན་དུ་བྱས་ནས་ལམ་བགྲོད་དགོས་
སོ་ཞེས་ཐབས་ཀྱིས་འདོམས་པའོ། །སྔོན་གྱི་ཡིག་རྙིང་དག་ན་ཐུགས་རྗེ་ཆེན་པོའི་
ཐུགས་བསྐྱེད་ཚུལ་དང་། བར་སྐབས་སུ་ཐུགས་བསྐྱེད་ཉམས་ཤིང་བགྱིད་ལུག་པར་
གྱུར་པ་ན་འོད་དཔག་མེད་ཀྱི་བྱིན་རླབས་ཀྱིས་སླར་ཐུགས་བསྐྱེད་གསོས་ཚུལ་དང་།
དབུ་བཅུ་གཅིག་དང་ཕྱག་སྟོང་སྤྱན་སྟོང་དུ་གྱུར་པའི་རྒྱུ་མཚན་སོགས་བཤད་དེ།
མདོ་རྒྱུད་གང་ནས་བཤད་ཀྱི་ཁུངས་གསལ་བ་ཞིག་བདག་གིས་སྔོན་ཆད་མ་མཐོང་
བས་འདིར་མ་བྲིས་ལ་གཞན་མ་བླུན་པོ་འགའ་ཞིག་གིས་རང་རང་གིས་འདོད་པས་
སྣ་ཚོགས་ཞིག་སྨྲ་བ་ནི་ཕལ་ཆེར་རྒྱལ་བའི་གསུང་རབ་དང་མི་མཐུན་ཀྱང་སྙན་སྙན་
བཟང་བཟང་ལྟ་བུར་བཅོས་པ་མང་སྟེ། ཞིབ་ཏུ་བརྟགས་ན། གསལ་བར་དབང་ཕྱུག་
སྤྱོད་པ་ཡིན། །ཞེས་པ་ལྟར་དུ་འགྱུར་བ་ཆེས་མང་བས། ཚུལ་དེ་དག་བདག་གིས་འདིར་
མ་བཀོད་དེ། ཕྱག་གཡས་མཆོག་སྦྱིན་ཡི་དྭགས་བཀྲེས་སྐོམ་སེལ་བ་པོ། །ཞེས་པ་ནི།



202 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
བདུད་རྩིའི་ རྒྱུན་བབས་པས
ས།
ཐུགས་རྗེ་ཆེན་པོའི་ཕྱག་གཡས་མཆོག་སྦྱིན་གྱི་ཕྱག་རྒྱ་མཛད་པའི་ཕྱག་མཛུབ་ལས་
ཡི་དྭགས་རྣམས་ཀྱི་བཀྲེས་སྐོམ་གྱི་སྡུག་བསྔལ་སེལ་
བར་བྱེད་ཅེས་པ་སྟེ། འདི་ནི་དམ་པའི་ཆོས་པདྨ་དཀར་པོ་དང་། ཟ་མ་ཏོག་བཀོད་པའི་
མདོ་སོགས་མདོ་སྡེ་དང་། རྒྱུད་སྡེ་དུ་མར་ཡང་དང་ཡང་དུ་གསུངས་ཤིང་། རྒྱལ་བའི་
སྲས་པོ་ཞི་བ་ལྷས་སྤྱོད་འཇུག་ཏུ། མེ་ཏོག་ཆར་པ་སྤོས་ཆུ་དང་འདྲེས་འབབ་པ་ཡིས།
།དམྱལ་བའི་མེ་མདག་ཆིལ་ཆིལ་གསོད་པར་མཐོང་གྱུར་ནས། །གློ་བུར་བདེ་བས་ཚིམ་
པ་འདི་ཅི་བསམ་པ་དང་། །སེམས་དམྱལ་རྣམས་ཀྱིས་ཕྱག་ན་པདྨ་མཐོང་བར་ ་ཤོག
།ཅེས་དང་། འཕགས་པ་སྤྱན་རས་གཟིགས་དབང་གི །ཕྱག་ནས་འབབ་པའི་འོ་རྒྱུན་
གྱིས། །ཡི་དྭགས་རྣམས་ནི་ཚིམ་བྱས་ཤིང་། །ཁྲུས་བྱས་རྟག་ཏུ་བསིལ་བར་ཤོག
།ཅེས་སྨོན་ལམ་དུ་མཛད་པ་ལྟར་རོ། །ཕྱག་གཡོན་གསེར་གྱི་པདྨས་རྣམ་པར་བརྒྱན་
པ་པོ། །ཞེས་པ་ནི། ཐུགས་རྗེ་ཆེན་པོའི་ཕྱག་གཡོན་ན་གསེར་ལྟར་འོད་གསལ་ཞིང་
དྲི་མ་མེད་པའི་པདྨ་བསྣམས་པ་ནི་ཟ་མ་ཏོག་བཀོད་པ་ནས་འབྱུང་བ་ལྟར་ཐུགས་རྗེ་
ཆེན་པོས་རིགས་དྲུག་གི་སེམས་ཅན་རྣམས་འདུལ་ཕྱིར་དེ་དང་དེའི་གནས་སུ་གང་
འདུལ་གྱི་སྐུ་བསྟན་ནས་འཁོར་བ་མ་སྟོངས་བར་
ར་དུ་སེམས་ཅན་གྱི་དོན་མཛད་ཀྱང་།
ཇི་ལྟར་འདམ་ལས་སྐྱེས་པའི་པདྨ་འདམ་གྱི་དབུས་སུ་གནས་ཀྱང་འདམ་གྱི་སྐྱོན་གྱིས་
མ་གོས་པ་ལྟར། རིགས་དྲུག་འཁོར་བའི་གནས་ཀྱི་སྐྱོན་གང་གིས་ཀྱང་གོས་པ་མེད་
པའི་མཚོན་བྱེད་དུ་ཕྱག་ན་པདྨ་བསྣམས་ཤིང་། ཕྱག་ན་པདྨ་ཞེས་ཞིང་ཁམས་ཀུན་
ཏུ་མཚན་དུ་ཡང་གྲགས་སོ།།
དྲི་ཞིམ་རལ་པའི་འཕྲེང་བ་དམར་སེར་འཁྱུག་པ་པོ། །ཞེས་པ་ནི། དྲི་ཞིམ་
ཞིང་འཇམ་ལ་འོད་གསལ་བའི་རལ་པ་དམར་སེར་ཁྲོ་ཞལ་གྱི་དབུའི་སྟེང་ནས་
གྱེན་དུ་ཕྱོགས་པ་དང་། དབུ་སྐྲ་གཞན་རྣམས་ཀྱང་གནག་ཅིང་སྣུམ་ལ་དྲི་ཞིམ་པ།



སྐབས་བདུན་པ། 203
མཐོང་བ་ཙམ་གྱིས་ཚིམ་པར་བྱེད་པའོ། །དེ་ཡང་ཐུགས་རྒྱུད་ལ་ཐར་འཛིན་གྱི་
རྩུབ་བག་མེད་པ་མཚོན་པའི་ཕྱིར་དུ་དབུ་སྐྲ་ཤིན་ཏུ་འཇམ་ཞིང་དྲི་ཞིམ་པ་དང་།
སྤུ་ཉག་མ་རེ་རེ་ནས་མ་འཛིངས་པར་སོ་སོར་གནས་པ་དང་། སྐུའི་བ་སྤུ་ཐམས་
ཅད་ཀྱང་གཉིས་དང་གསུམ་ལ་སོགས་པ་མཉམ་དུ་སྐྱེས་པ་དང་ཕན་ཚུན་འཛིངས་
པ་སོགས་མེད་པར་རེ་རེ ར་བྱུང་ཞིང་གཡས་ཕྱོགས་སུ་རིམ་གྱིས་འཁྱིལ་ཏེ་རྩེ་
མོ་རྣམས་སྐུ་ལ་གྱེན་དུ་ཕྱོགས་ནས་གནས་པའི། །ཞལ་རས་རྒྱས་པ་ཟླ་བ་ལྟ་བུར་
མཛེས་པ་པོ། །ཞེས་པ་ནི་ཞལ་གྱི་དཀྱིལ་འཁོར་ཟླ་བ་ཉ་ཡོངས་སུ་གང་བ་ལྟར་
དུ་རྒྱས་ཤིང་བལྟ་ན་སྡུག་པའོ། །དེ་ཡང་། བསྔགས་འོས་བསྔགས་བསྟོད་ལས།
ཞལ་གྱི་དཀྱིལ་འཁོར་མདངས་གང་ཡིན། །ཟླ་བའི་དཀྱིལ་འཁོར་རྒྱས་གྱུར་པ།
།སྤྲིན་དང་བྲལ་ལའང་དེ་མ་མཆིས། །ཞེས་གང་གསུངས་པ་ལྟར་རོ། །སྤྱན་གྱི་
པདྨ་མཆོག་ཏུ་བཟང་ཞིང་ཡངས་པ་པོ། །ཞེས་པ་ནི། སྤྱན་དཀྱུས་རིང་ཞིང་དཀར་
ནག་གི་ཆ་རྣམས་མ་འདྲེས་པར་མཛེས་ལ་ཅུང་ཟད་ཟུམ་པ་ཞི་བའི་གཟིགས་སྟངས་
ཀྱིས་མཁའ་ཁྱབ་ཀྱི་སེམས་ཅན་ཐམས་ཅད་ལ་གཟིགས་པས་ན་ཤིན་ཏུ་ཡངས་པའོ།
།སྤྱིར་སྤྱན་ལ་རྣམ་པ་ལྔ་ཡོད་དེ། ཤའི་སྤྱན་དང་། ལྷའི་སྤྱན་དང་། ཤེས་རབ་ཀྱི་
སྤྱན་དང་། ཆོས་ཀྱི་སྤྱན་དང་། སངས་རྒྱས་ཀྱི་སྤྱན་རྣམས་སོ། །དེ་ལྟར་སྤྱན་ལྔ་
ལས་འདིར་ཤའི་སྤྱན་གྱི་ཡོན་ཏན་བརྗོད་པའོ།།
དེ་ཡང་ཐ་མལ་པའི་མིག་གིས་ནི་རང་གི་མདུན་དུ་གཟུགས་གཞན་གྱིས་བར་
མ་ཆོད་པའི་དངོས་པོ་མཐོང་གི། གཟུགས་གཞན་གྱིས་བསྒྲིབས་པ་མི་མཐོང་།
ཐུགས་རྗེ་ཆེན་པོའི་སྤྱན་གྱིས་ནི་མཁའ་ཁྱབ་ཀྱི་སེམས་ཅན་ཐམས་ཅད་སྒྲིབ་ཐོགས་
མེད་པར་གཟིགས་པས་ཡངས་པ་ཞེས་བརྗོད་པ་ཡིན་ནམ་སྙམ་མོ། །པདྨ་ཞེས་
བརྗོད་པ་ནི་བསྟོད་སྤྲིན་རྒྱ་མཚོ་ལས། ཨུཏྤལ་མཐིང་ཁའི་འདབ་མ་ཇི་བཞིན་དུ།



204 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
།སྤྱན་དཀྱུས་རིང་པོ་ཅུང་ཟད་ཟུམ་པ་ཡི། །དཀར་ནག་ཆ་རྣམས་མ་འདྲེས་མཛེས་
པ་ནི། །འདམ་སྐྱེས་འདབ་མ་ཀུན་ནས་རངས་པ་བཞིན། །ཞེས་གང་གསུངས
པ་ལྟར། ཨུཏྤལ་མཐིང་ཁའི་འདབ་མའི་ཁ་དོག་དང་དབྱིབས་བཞིན་
ན་དུ་སྤྱན་
གྱི་དབུས་ཁ་དོག་མཐོན་མཐིང་དང་། དེའི་མཐའ་གཉིས་དཀར་པོར་གནས་པ།
དཀར་ནག་གི་ཆ་རྣམས་མ་འདྲེས་པ་པདྨ་འདབ་མ་ཡོངས་སུ་རྫོགས་པ་ལྟ་བུ།
སྟེང་ནས་སྤྱན་ལྤགས་ཀྱིས་ཅུང་ཟད་བཀབ་པས་སྤྱན་གྱི་དབུས་ཕྲ་ཞིང་། དེའི་མཐའ་
གཉིས་རྒྱས་པ་གཞུའི་དབྱིབས་ལྟར་དུ་མཛེས་པ། སྤྱན་ལྤགས་སྟེང་འོག་གི་རྫི་མའི་
སྤུ་རྣམས་འཐུག་ཅིང་འཇམ་ལ་མ་འདྲེས་པར་ཐད་ཀ་ཐད་ཀར་གནས་པའི་བསྒྲིག་
ལེགས་པ་ཁྱུ་མཆོག་གི་རྫི་མ་ལྟ་བུར་ཡིད་དུ་འོང་བ། སྤྱན་གྱི་སྟེང་ན་སྨིན་མ་གཉིས་
སྤུ་གནག་ལ་འཇམ་ཞིང་རིང་ཐུང་མེད་པར་མཉམ་པ། དེ་འདྲ་བའི་སྤྱན་གཟིགས་པ་
ཙམ་གྱིས་འདོད་པའི་དོན་ཐམས་ཅད་གྲུབ་པར་མཛད་པའོ།།
ཁ་བ་དུང་ལྟར་རྣམ་དཀར་དྲི་ངད་ལྡང་བ་པོ། །ཞེས་པ་ནི། སྐུ་མདོག་ཁ་
བ་དང་དུང་གི་མདོག་ལྟར་རྣམ་པར་དཀར་བ། སྐུ་ལས་དྲི་ཞིམ་པོའི་ངད་ལྡང་བ།
འགྲོ་བ་གང་གིས་དྲི་དེ་ཚོར་བ་ཐམས་ཅད་ཚིམ་པར་མཛད་པ། སྐུའི་ཁ་དོག་སུས་
མཐོང་བ་ཐམས་ཅད་འཁོར་བ་ལས་སྒྲོལ་བར་མཛད་པ། འགྲོ་བ་སུས་མཐོང་ཡང་
ལ་ཡིད་དུ་མི་འོང་བའི་ཆ་ཅུང་ཟད་ཀྱང་མི་སྲིད་པས་མཐོང་ན་མི་མཐུན་པ་མེད་པའོ།
།ཐུགས་རྒྱུད་ལ་སྐྱོན་གང་གིས་ཀྱང་མ་གོས་པའི་མཚོན་བྱེད་དུ་སྐུ་མདོག་དཀར་པོར་
བསྟན་པ་ཡིན་ཞེས་དགེ་སློང་མ་དཔལ་མོས་གསུངས་སོ། །དྲི་མེད་འོད་ཆགས་མུ་
ཏིག་ཚོམ་བུ་འཛིན་པ་པོ། །ཞེས་པ་ནི། སྐུ་ལ་རིན་པོ་ཆེ་རིན་ཐང་དང་བྲལ་བའི་རྒྱན་
དཔག་ཏུ་མེད་པས་སྤྲས་པའོ། །མཛེས་པའི་འོད་ཟེར་སྐྱ་རེངས་དམར་པོས་བརྒྱན་པ་པོ།
།ཞེས་པ་ནི། འགྲོ་བ་སེམས་ཅན་ཐམས་ཅད་སྙིང་རྗེས་ནམ་ཡང་མི་འདོར་བ་མཚོན་པ་
）



སྐབས་བདུན་པ། 205
མཛེས་ཤིང་ཡིད་དུ་འོང་བའི་འོད་ཟེར་དམར་པོ་ཕྱོགས་བཅུར་འཕྲོ་བའོ།།
དེ་ལྟ་བུའི་འོད་ཟེར་དེ་སུས་མཐོང་ཡང་མཐོང་བ་ཙམ་གྱིས་གནས་སྐབས་དང་
མཐར་ཐུག་གི་དོན་ཐམས་ཅད་འབད་མེད་དུ་འགྲུབ་པར་འགྱུར་ཏེ། ཐུགས་རྗེ་ཆེན་
པོའི་མཚན་ལན་ཅིག་བཟུང་བ་ལའང་ཕན་ཡོན་དཔག་ཏུ་མེད་པ་གོང་དུ་བརྗོད་ཟིན་
པ་ལྟར་ཡིན་ན། སྐུའི་འོད་དངོས་སུ་མཐོང་ན་ཕན་ཡོན་དེ་ལྟ་བུ་འབྱུང་བ་ལྟ་ཅི་སྨོས།
དེའི་ཕྱིར་ཐུགས་རྗེ་ཆེན་པོའི་སྐུའི་འོད་མཐོང་བ་ཐམས་ཅད་ཀྱི་ཡིད་ཚིམ་པར་བྱེད་
པས་མཛེས་པའི་འོད་ཟེར་ཞེས་གསུངས་པ་ཡིན་ནོ། །པདྨའིམཚོ་ལྟར་ཕྱག་ནི་དངར་
བར་བྱས་པ་པོ། །ཞེས་པ་ནི། ཡིད་བཞིན་གྱི་མཚོའི་ངོགས་གཉིས་པདྨ་དྲི་མ་མེད་པས་
ཚར་དུ་དངར་བ་སྟེ་བརྒྱན་པ་ལྟར། ཐུགས་རྗེ་ཆེན་པོའི་སྐུའི་གཡས་གཡོན་གཉིས་སུ་
འཇམ་ཞིང་གཞོན་ཤ་ཆགས་པའི་ཕྱག་ལྔ་བརྒྱ་ལྔ་བརྒྱས་བརྒྱན་ཅིང་མཛེས་པའོ།།
དེ་ཡང་གཡས་སུ་ཕྱག་ལྔ་བརྒྱ་དང་། གཡོན་དུ་ཕྱག་ལྔ་བརྒྱ་འཕྲེང་བསྒྲིགས་
ཏེ། ཡར་དབུའི་གཙུག་ཏོར་དང་། མར་པུས་མོའི་ལྷ་ང་ལས་མི་འདའ་བར་མཛེས་
པར་གནས་པའོ། །སྟོན་ཀའི་སྤྲིན་གྱི་མདོག་དང་ལྡན་ཞིང་གཞོན་པ་པོ། །ཞེས་པ་ནི།
ཕྱག་སྟོང་པོ་དེ་ཡང་མདོག་སྟོན་ཀའི་སྤྲིན་ལྟར་དཀར་ཞིང་དཔག་བསམ་གཞོན་ནུའི
ལྕུག་ཕྲན་ལྟར་འཇམ་ལ་གཞོན་ཤ་ཆགས་པའི་དོན་ནོ། །རིན་ཆེན་མང་པོས་དཔུང་
པ་གཉིས་ནི་བརྒྱན་པ་པོ། །ཞེས་པ་ནི། གསེར་དང་། དངུལ་དང་། སྤུག་དང་།
བིཌཱུརྱ་ལ་སོགས་པ་རིན་ཐང་མེད་པའི་རིན་པོ་ཆེ་མང་པོས་དཔུང་པ་གཉིས་དང༌།
ཕྱག་མགོ་གཉིས་ལ་སོགས་པ་སྐུའི་སྟོད་ཐམས་ཅད་རྒྱན་གྱིས་སྤྲས་པའོ། །ལོ་མའི་
མཆོག་ལྟར་ཕྱག་མཐིལ་འཇམ་ཞིང་གཞོན་པ་པོ། །ཞེས་པ་ནི། ཕྱག་ཐམས་ཅད་
ཀྱི་མཐིལ་རྣམས་ལོ་མའི་མཆོག་དཔག་བསམ་གྱི་ཤིང་གི་ལོ་མ་ལྟར་ཤིན་ཏུ་འཇམ་
ཞིང་གཞོན་ཤ་ཆགས་པའི་ངོས་ལ་དུང་གཡས་སུ་འཁྱིལ་བ་དང་། གཡུང་དྲུང་དང་།



206 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ཕྱག་གི་མཐིལ་
བུམ་པ་གང་བ་ལ་སོགས་པ་བཀྲ་ཤིས་པའི་རི་
་མོ་དུ་མས་སྤྲས་ཤིང་།
རྣམས་ན་འཁོར་ལོ་རྩིབས་སྟོང་དང་ལྡན་པའི་རི་མོའི་མཚན་དང་ལྡན་པ། ཕྱག་སོར་
རྣམས་ངང་པའི་ལག་པ་ལྟར་དྲ་བས་འབྲེལ་ཞིང་། སོར་གདུབ་ལ་སོགས་པའི་རྒྱན་
ཡང་གཞུག་ཏུ་རུང་བ། འགྲོ་བ་སུས་མཐོང་བ་དང་གང་གི་མགོ་ལ་རེག་པ་དེ་དག་
ཐམས་ཅད་ཀྱང་གནས་སྐབས་དང་མཐར་ཐུག་གི་དོན་མ་ལུས་པ་གྲུབ་པར་མཛད་པ།
ཡང་ཕྱག་དང་པོ་གཉིས་ཐུགས་ཁར་ཐལ་མོ་སྦྱར་བ། དེའི་དོན་ཡང་ཕྱོགས་བཅུའི་
སངས་རྒྱས་ཐམས་ཅད་ཀྱི་ཐུགས་རྗེ་བསྐུལ་བའི་ཕྱིར་དང་།།
ཐུགས་རྗེ་ཆེན་པོ་རང་ཉིད་ཀྱི་ཐུགས་རྒྱུད་ལ་ཐབས་ཤེས་དབྱེར་མེད་དུ་གནས་པ་
དེ་མཚོན་པར་བྱེད་པ། གཡས་ཀྱི་གཉིས་པ་ན་
་ཤེལ་དཀར་པོའི་འཕྲེང་བ་བསྣམས་པ།
དེས་རིགས་དྲུག་གི་སེམས་ཅན་ཐམས་ཅད་འཁོར་བའི་གནས་ནས་འདྲེན་པར་མཚོན་
པ་དང་། ཐུགས་རྗེ་ཆེན་པོའི་རྣལ་འབྱོར་པ་རྣམས་ལ་རྒྱུད་སྡེ་བཞི་ནས་གསུངས་
པའི་གཟུངས་སྔགས་དང་རིག་སྔགས་ཀྱི་ནུས་པ་ཐམས་ཅད་སྟེར་བར་མཚོན་པ།
སྤྱིར་ཕྱག་ཐམས་ཅད་དང་། ཁྱད་པར་དུ་ཕྱག་གཡས་པའི་གསུམ་པ་ནས་བདུད་
རྩིའི་རྒྱུན་ཆད་མེད་བབས་པས་ཡི་དྭགས་རྣམས་ཚིམ་པར་བྱེད་པ། བཞི་པ་ན་
འཁོར་ལོ་བསྣམས་པ། གཡོན་གྱི་ཕྱག་གཉིས་པ་ན་གསེར་གྱི་པདྨ་བསྣམས་པ།
གསུམ་པ་ནི་རིལ་བ་སྤྱི་བླུགས་བསྣམས་པ། བཞི་པ་ན་མདའ་གཞུ་བསྣམས་པ།
ཕྱག་དེ་དག་གིས་སེམས་ཅན་རྣམས་འཁོར་བ་ནས་སྒྲོལ་ཕྱིར་ཆོས་ཀྱི་འཁོར་ལོ་རྒྱུན་མི་
ཆད་དུ་བསྐོར་བ་དང་། ཐུགས་རྗེ་ཆེན་པོ་རང་ཉིད་ཀྱི་ཐུགས་རྒྱུད་ལ་ཉོན་མོངས་པས་
མ་གོས་པ་དང་། སེམས་ཅན་རྣམས་ཀྱི་ཉོན་མོངས་པའི་དྲི་མ་ཁྲུད་པར་མཛད་པ་དང་།
ཐབས་ཤེས་དབྱེར་མེད་ཀྱི་ལམ་ལ་
བ་འཁྲིད་པར་མཛད་པ་སོགས་མཚོན་ཞིང་། ཕྱག་
ལྷག་མ་ཐམས་ཅད་མཆོག་སྦྱིན་ཤ་སྟག་མཛད་པ་ནི། བསྔགས་འོས་བསྔགས་བསྟོད་



སྐབས་བདུན་པ། 207
ལས། མཆོད་འོས་ཁྱོད་ཀྱི་ཕྱག་གཡས་ནི། །འཁོར་ལོའི་མཚན་གྱིས་མཛེས་གྱུར་བ།
འཁོར་བས་སྐྲག་པའི་མི་རྣམས་ལ། ཕྱག་གིས་དབུགས་འབྱིན་མཛད་པ་ལགས།
།ཞེས་གང་གསུངས་པ་ལྟར། ཐུགས་རྗེ་ཆེན་པོ་རང་ཉིད་ལ་སྙིང་ནས་གསོལ་བ་
འདེབས་པ་རྣམས་ལ་མཆོག་གི་དངོས་གྲུབ་བདེ་བླག་ཏུ་སྟེར་བར་མཛད་པ། སྤྱིར་
སེམས་ཅན་ཐམས་ཅད་ལ་ཕན་བདེ་སྟེར་བར་མཚོན་པ་སོགས་མཚོན་དོན་མཐའ་
ཡས་པ་ཡོད་ཅིང་། ནད་གདོན་ཞི་བ་དང་། ཚེ་དང་བསོད་ནམས་རྒྱས་པ་དང་།
ནོར་དང་ལོངས་སྤྱོད་འཕེལ་བར་འདོད་པ་སོགས་ཐུན་མོང་གི་དངོས་གྲུབ་བསྒྲུབ་པར་
འདོད་ན་ཡང་། ཕྱག་དེ་དང་དེ་ལ་གསོལ་བ་བཏབ་ན་དངོས་གྲུབ་འདི་དང་འདི་འགྲུབ་
པའི་ཚུལ་ཡང་མང་དུ་ཡོད་དོ།།
རི་དྭགས་ལྤགས་པས་ནུ་མ་གཡོན་པ་བཀབ་པ་པོ། །ཞེས་པ་ནི། ཐུགས་རྗེ་ཆེན་
པོའི་ཐུགས་ནི་སེམས་ཅན་རྣམས་སྡུག་བསྔལ་གྱིས་མནར་བ་ལ་མི་བཟོད་པའི་སྙིང་
རྗེ་འབའ་ཞིག་གི་གཞན་དབང་དུ་སོང་
ང་བ་དེ་མཚོན་ཕྱིར་རི་དྭགས་སི་སྙན་གྱི་པགས་
པས་ནུ་མ་གཡོན་པ་བཀབ་པའོ། །སྙན་ཆ་གདུ་བུས་སྒེག་ཅིང་རྒྱན་རྣམས་འཆང་བ་པོ།
།ཞེས་པ་ནི། སྙན་རྒྱན་གྱིས་མཚོན་དབུ་ལ་རིན་པོ་ཆེའི་རྒྱན་དུ་མས་བརྒྱན་པའོ།
།དྲི་མ་མེད་པ་པདྨའི་མཆོག་ལ་གནས་པ་པོ། །ཞེས་པ་ནི། འཁོར་བའི་སྐྱོན་གྱིས་མ་
གོས་པ་དང་། རང་བཞིན་རྣམ་དག་ལས་ནམ་ཡང་གཡོ་བ་མེད་པ་མཚོན་ཕྱིར་པདྨའི་
གདན་ལ་བཞུགས་པའོ། །ལྟེ་བའི་ངོས་ནི་པདྨའི་འདབ་ལྟར་འཇམ་པ་པོ། །ཞེས་པ་ནི།
སྐུའི་ལྟེ་བས་མཚོན་སྐུའི་པགས་པ་ཤིན་ཏུ་འཇམ་ཞིང་སྲབ་པ་པདྨའི་འདབ་མ་ལྟ་བུའོ།
ཡང་ན་ལྟེ་བ་ཟབ་པའི་དོན་དུ་བཤད་རུང་སྟེ། དཔལ་མོ་ཉིད་ཀྱིས་མཛད་པའི་འཇིག་
རྟེན་དབང་ཕྱུག་གི་བསྟོད་པ་ལས། ཕྱག་ནི་ཡངས་ཤིང་ལྟེ་བ་ཟབ་པ་སྟེ། པདྨ་དྲི་མ་
མེད་པ་ལྟ་བུ་ལགས། །ཞེས་གང་གསུངས་པ་ལྟར་རོ། །གསེར་གྱི་སྐ་རགས་མཆོག་



208 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ལོ་
ལ་ནོར་བུས་སྤྲས་པ་པོ། སྟ་ཟུར་དཀྲིས་པའི་རས་བཟང་ཤམ་ཐབས་འཛིན་པ་པོ།
།ཞེས་པ་ནི། སྐུ་སྨད་ལྷ་རྫས་ཀྱི་ན་བཟའི་ཤམ་ཐབས་མཛེས་པར་གསོལ་བའི་སྟེང་དུ་
གསེར་གྱི་སྐ་རགས་རིན་པོ་ཆེ་དུ་མའི་དྲ་བ་དྲ་ཕྱེད་དང་། རྩེ་མོར་གསེར་གྱི་དྲིལ་ཆུང་
སིལ་སིལ་གྱི་སྒྲ་སྒྲོག་པ་དང་བཅས་པའི་འོད་པག་གིས་སྤྲས་པའོ།།
སྨད་གཡོགས་གསོལ་བ་ནི་བག་མེད་པའི་སྤྱོད་པ་ས་བོན་དང་བཅས་པ་རྩ་
བ་ནས་སྤངས་པས་ངོ་ཚ་ཁྲེལ་ཡོད་ལས་ནམ་ཡང་ཉམས་པ་མེད་པ་མཚོན་པའོ།
།ཐུབ་པའི་མཁྱེན་མཆོག་མཚོ་ཆེན་ཕ་རོལ་ཕྱིན་པ་པོ། །ཞེས་པ་ནི། ཐུགས་རྗེ་ཆེན་
པོས་བསམ་པ་ཕུན་ཚོགས་དང་པོར་བྱང་ཆུབ་མཆོག་ཏུ་ཐུགས་བསྐྱེད་པ་ནས་བཟུང་།
བྱམས་སྙིང་རྗེ་བྱང་ཆུབ་ཀྱི་སེམས་གོང་ནས་གོང་དུ་འཕེལ་ཞིང་། བསམ་པ་དེས་
ཟིན་པའི་སྒོ་ནས་སྦྱོར་བ་ཕུན་ཚོགས་གནས་ལུགས་རྟོགས་པའི་ཤེས་རབ་སོགས་རྒྱལ་
སྲས་ཀྱི་སྤྱོད་པ་རྒྱ་མཚོ་ལྟ་བུའི་མཐར་ཕྱིན་ཏེ། གནས་དང་གནས་མ་ཡིན་པ་མཁྱེན་
པ་སོགས་སྟོབས་བཅུའི་གོ་འཕང་བརྙེས་ཞེས་པའོ། །དེ་ནི་རྗེ་ཐམས་ཅད་མཁྱེན་པས་
ཐུབ་དབང་ལ་བསྟོད་པ་ལས། རྒྱ་མཚོའི་ཀློང་ལྟར་རབ་ཏུ་ཟབ་པའི་ཐུགས། །ཞེས་པ་
དང་མཐུན་ནོ། །ཐུགས་རྗེ་ཆེན་པོའི་ཐུགས་ཀྱི་མཁྱེན་པ་དེ་ལ། ཇི་ལྟ་བ་མཁྱེན་པ་དང་།
ཇི་སྙེད་པ་མཁྱེན་པ་གཉིས་སུ་ཡོད་ཅིང་། དེ་ཡང་ཇི་ལྟ་བ་དང་ཇི་སྙེད་པ་གཉིས་ཀ་
དུས་གཅིག་ཏུ་མངོན་སུམ་དུ་མཁྱེན་པ་ནི་རྒྱལ་བ་ཉག་གཅིག་གི་ཡོན་ཏན་ཡིན་གྱི།
ས་བཅུའི་བྱང་ཆུབ་སེམས་དཔའ་རྣམས་ལ་ཡང་དེ་ལྟ་བུའི་མཁྱེན་ཚུལ་དེ་མེད་དེ།
ཟབ་མོའི་གནས་ལུགས་ལ་རྩེ་གཅིག་ཏུ་བཞག་པའི་ཚེ་ན་ཇི་སྙེད་པའི་ཆོས་རྣམས་བློ་
ཡུལ་དུ་མི་འཆར། རྗེས་ཐོབ་ཏུ་ཇི་སྙེད་པ་ལ་མངོན་སུམ་དུ་བལྟས་ཚེ། ཟབ་མོའི་
གནས་ལུགས་ལ་རྩེ་གཅིག་ཏུ་བཞག་མི་ནུས་པས་དེ་གཉིས་རེས་འཇོག་ལས་མི་འོང་ལ།
སངས་རྒྱས་རྣམས་ལ་ནི། ཐེག་པ་ཆེན་པོ་རྒྱུད་བླ་མ་ལས། ཐུགས་རྗེ་ཆེན་པོས་འཇིག་



སྐབས་བདུན་པ། 209
རྟེན་མཁྱེན། །འཇིག་རྟེན་ཀུན་ལ་གཟིགས་ནས་ནི། །ཆོས་ཀྱི་སྐུ་ལས་མ་གཡོས་པར།
།སྤྲུལ་པའི་རང་བཞིན་སྣ་ཚོགས་ཀྱིས། །སྐྱེ་བ་མངོན་པར་སྐྱེ་བ་དང་། །དགའ་ལྡན་ནས་
ནི་འཕོ་བ་དང་། །ལྷུམས་སུ་འཇུག་དང་བལྟམས་པ་དང་། །བཟོ་ཡི་གནས་ལ་མཁས་
པ་དང་། །བཙུན་མོའི་འཁོར་དགྱེས་རོལ་པ་དང་། །ངེས་འབྱུང་དཀའ་བ་སྤྱོད་པ་དང་།
།བྱང་ཆུབ་སྙིང་པོར་གཤེགས་པ་དང་། །བདུད་སྡེ་འཇོམས་དང་རྫོགས་པར་ནི། །བྱང་
ཆུབ་ཆོས་ཀྱི་འཁོར་ལོ་དང་། །མྱ་ངན་འདས་པར་གཤེགས་མཛད་རྣམས། །ཡོངས་སུ་
མ་དག་ཞིང་རྣམས་སུ། །སྲིད་པ་ཇི་སྲིད་གནས་པར་སྟོན། །ཞེས་གང་གསུངས་པ་ལྟར།
ཐུགས་གནས་ལུགས་ལ་རྩེ་གཅིག་ཏུ་མཉམ་པར་བཞག་པ་ལས་ནམ་ཡང་གཡོ་བ་མེད་
པར་རྟེན་ཅིང་འབྲེལ་པར་འབྱུང་བའི་ཆོས་ཐམས་ཅད་ལག་མཐིལ་དུ་སྐྱུ་རུ་ར་བཞག་
པ་ལྟར་མངོན་སུམ་དུ་གསལ་བར་གཟིགས་ཤིང་། སྤྲུལ་པ་འབུམ་ཕྲག་དུ་མ་ཅིག་ཅར་
དུ་འགྱེད་པ་ཡིན་ནོ།།
བྱང་ཆུབ་ལམ་གྱི་རིམ་པ་ལས། མཁྱེན་པའི་ཡོན་ཏན་ནི། ཤེས་བྱ་ཇི་ལྟ་བ་དང་།
ཇི་སྙེད་པ་ཐམས་ཅད་ལ་ལག་མཐིལ་དུ་སྐྱུ་རུ་ར་བཞག་པ་ལྟར་མཁྱེན་པ་ཐོགས་པ་མི་
མངའ་བར་འཇུག་པས་ཤེས་བྱ་མཐའ་དག་ལ་ཐུབ་པའི་མཁྱེན་པས་ཁྱབ་ཀྱི། དེ་ལས་
གཞན་པ་རྣམས་ཀྱི་ནི་ཤེས་བྱ་རྒྱ་ཆེ་ལ། ཤེས་པ་རྒྱ་ཆུང་བས་མ་ཁྱབ་པ་ཡིན་ནོ། །ཞེས་
དང་། དེའི་ཤེས་བྱེད་ཀྱང་བསྔགས་འོས་བསྔགས་བསྟོད་ལས། ཁྱོད་འབའ་ཞིག་གི་ཡེ་
ཤེས་ཀྱིས། །ཤེས་བྱ་མཐའ་དག་ཁྱབ་ལགས་ཀྱི། ཁྱོད་ལས་གཞན་པ་ཐམས་ཅད་ཀྱི།
།ཤེས་བྱ་ཁོ་ན་ལྷག་པ་ལགས། །ཞེས་དང་། བཅོམ་ལྡན་དུས་ཀུན་གཏོགས་པའི་ཆོས།
།རྣམ་ཀུན་འབྱུང་གནས་ཐམས་ཅད་ནི། །ལག་མཐིལ་སྐྱུ་རུ་ར་ལྟ་བུར། །ཁྱོད་ཀྱི་
ཐུགས་ཀྱི་སྤྱོད་ཡུལ་གྱུར། །ཆོས་རྣམས་གཡོ་དང་མི་གཡོར་བཅས། །གཅིག་དང་
སྣ་ཚོགས་སོ་སོ་ལ། །མཁའ་ལ་རླུང་དག་རྒྱུ རྒྱུ་བ་བཞིན། །ཁྱོད་ཀྱི་ཐུགས་དག་ཐོགས་



210 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
མི་མངའ། །ཞེས་གསུངས་པ་ལྟར་རོ། །མཁྱེན་པའི་སྟོབས་བཅུ་ཡོད་ཚུལ་ནི་གོང་དུ་
སྤྱི་དོན་གྱི་སྐབས་བཤད་ཟིན་ཏོ།།
མཆོག་བརྙེས་བསོད་ནམས་མང་པོས་ཉེ་བར་བསགས་པ་པོ། །ཞེས་པ་ནི།
ཐུགས་རྗེ་ཆེན་པོའི་ཐུགས་རྒྱུད་ཀྱི་ཆོས་ཀྱི་སྐུ་རྣམ་མཁྱེན་དེ་ཉིད་དང་། དེའི་རྟེན་
གཟུགས་ཀྱི་སྐུ་གཉིས་པ་རྒྱུ་གང་ལས་བྱུང་བའི་ཚུལ་སྟོན་ཏེ། དེ་ཡང་ཚད་མ་རྣམ་
འགྲེལ་ལས། མ་སྐྱེས་པ་ནི་བཟློག་དོན་དུ། །གྱུར་པ་ཉིད་གསུངས་དེ་ཡི་ཕྱིར།
།ཞེས་གསུངས་པ་ལྟར། རྒྱུ་ལ་མ་ལྟོས་པར་རང་བྱུང་གི་སངས་རྒྱས་ནི་མེད་ཀྱི།
སངས་རྒྱས་ནི་རྒྱུ་ལ་བརྟེན་ནས་འབྱུང་དགོས་སོ། །སངས་རྒྱས་ཀྱི་སྐུ་འགྲུབ་པའི་
རྒྱུ་ནི་ཚད་མ་རྣམ་འགྲེལ་ལས། སྒྲུབ་བྱེད་ཐུགས་རྗེ་གོམས་ལས་ཏེ། །ཞེས་དང་།
བརྩེ་ལྡན་སྡུག་བསྔལ་གཞོམ་པའི་ཕྱིར། །ཐབས་རྣམས་ལ་ནི་མངོན་སྦྱོར་མཛད།
།ཅེས་དང་། བསྐལ་པ་དུ་མར་ཐབས་མང་པོ། །ཡུན་རིང་དུས་སུ་གོམས་པ་ལས། །དེ་
ལ་སྐྱོན་དང་ཡོན་ཏན་དག །རབ་ཏུ་གསལ་བ་ཉིད་དུ་འགྱུར། །ཞེས་གསུངས་པ་ལྟར།
སངས་རྒྱས་འགྲུབ་པའི་རྒྱུ་གྲུང་པོ་ཕའི་ས་བོན་ལྟ་བུ་བྱང་ཆུབ་མཆོག་ཏུ་སེམས་བསྐྱེད་
ནས་སེམས་བསྐྱེད་དེ་ཉིད་ཀྱིས་བསྐུལ་ཏེ། བསོད་ནམས་དང་ཡེ་ཤེས་ཀྱི་ཚོགས་གཉིས་
པོ་བསྐལ་པ་གྲངས་མེད་མང་པོར་བར་མ་ཆད་དུ་བསགས་པ་ལས་གོ་འཕང་ཇེ་མཐོར་
གཤེགས་ཏེ། མཐར་སྐྱོན་ཐམས་ཅད་ཡོངས་སུ་དག །ཡོན་ཏན་ཐམས་ཅད་ཡོངས་
སུ་རྫོགས་ཏེ། ཆོས་སྐུ་དང་། གཟུགས་སྐུ་གཉིས་ཟུང་དུ་འཇུག་པའི་མཆོག་གི་གོ་
འཕང་བརྙེས་པའོ།།
དེ་ལྟར་སངས་རྒྱས་ཀྱི་རྒྱུ་ཚོགས་བསྒྲུབ་པའི་ཚེ་ན་རེ་རེ་ལ་རྐྱང་འདེད་བྱས་པ་
ལ་མི་ཆོག་གི། ཚོགས་ཀྱི་དབྱེ་བ་མཐའ་ཡས་མུ་མེད་པ་ཞིག་ལ་བསླབ་དགོས་པས་
བསོད་ནམས་མང་པོ་ཞེས་གསུངས་པ་ཡིན་ནོ། །དེ་ཡང་དབུ་མ་རིན་ཆེན་འཕྲེང་བ་



སྐབས་བདུན་པ། 211
ལས། བསོད་ནམས་བསམ་གྱིས་མི་ཁྱབ་ལས། །ཇི་ལྟར་སངས་རྒྱས་མཚན་འབྱུང་བ།
།ཐེག་པ་ཆེན་པོའི་ལུང་ཅན་ལས། །རྒྱལ་པོ་ཆེན་པོ་དེ་བཞིན་གསོན། །རང་སངས་
རྒྱས་ཀུན་ལས་བྱུང་དང་། །སློབ་དང་མི་སློབ་ལས་བྱུང་དང་། །འཇིག་རྟེན་མ་
ལུས་ཀུན་བསོད་ནམས། །འཇིག་རྟེན་བཞིན་དུ་དཔག་མེད་གང་། །དེ་ཙམ་བཅུར་
ནི་བསྒྲེས་པ་ཡིས། །བ་སྤུའི་བུ་ག་གཅིག་འགྲུབ་སྟེ། །སངས་རྒྱས་བ་སྤུའི་བུ་ག་ནི།
།ཐམས་ཅད་དེ་དང་འདྲ་བར་འགྱུར། །བ་སྤུའི་བུ་ག་ཐམས་ཅད་ནི། །སྐྱེད་པར་
བྱེད་པའི་བསོད་ནམས་གང་། །དེ་དག་བརྒྱར་ནི་བསྒྱུར་བ་ཡིས། །དཔེ་བྱད་བཟང་
པོ་གཅིག་ཏུ་བཞེད། །བསོད་ནམས་དེ་སྙེད་དེ་སྙེད་ཀྱིས། །རྒྱལ་པོ་དཔེ་བྱད་བཟང་
པོ་ནི། །གཅིག་མཐར་ཕྱིན་ཏེ་དེ་ལྟ་བུར། །བརྒྱད་ཅུའི་བར་དུ་འབྱུང་བར་འགྱུར།
།དཔེ་བྱད་བཟང་པོ་བརྒྱད་ཅུ་དག་ །འགྲུབ་པའི་བསོད་ནམས་ཚོགས་གང་ཡིན།
།དེ་དག་བརྒྱར་ནི་བསྒྱུར་བ་ཡིས། །སྐྱེས་བུ་ཆེན་པོའི་མཚན་གཅིག་གོ། མཚན་ནི
སུམ་ཅུ་འགྲུབ་པའི་རྒྱུ། །བསོད་ནམས་རྒྱ་ཆེན་གང་ཡིན་པ། །དེ་དག་སྟོང་དུ་
བསྒྱུར་བ་ཡིས། །ཟླ་བ་ཉ་འདྲའི་མཛོད་སྤུའོ། །མཛོད་སྤུ་ཡི་ནི་བསོད་ནམས་དག་
།སྟོང་ཕྲག་བརྒྱ་ནི་བསྡོམས་པ་ཡིས། །སྤྱི་གཙུག་ལྟར་ནི་མི་སྣང་བ། །སྐྱོབ་པའི་གཙུག་
ཏོར་བསྐྱེད་པར་བྱེད། །གཙུག་ཏོར་བསོད་ནམས་བྱ་བ་དག །འབུམ་ཕྲག་བརྒྱར་ནི་
བསྒྲེས་པ་ཡི། །གྲངས་མེད་རྒྱ་ཆེན་བཅུ་པོ་དག །སངས་རྒྱས་གསུང་གི་སྒྲ་དབྱངས་ནི།
།ཡན་ལག་དྲུག་ཅུ་བསྐྱེད་པའི་མཆོག །དེ་དག་བསོད་ནམས་ཚད་མེད་ཀྱང་། །ཇི་
ལྟར་འཇིག་རྟེན་ཕྱོགས་ཀུན་ཏུ། །བཅུས་བསྒྲེས་མ་ལུས་བརྗོད་པ་ལྟར། །ཚད་དང་
ལྡན་པར་བག་ཙམ་བརྗོད། །གང་ཚེ་སངས་རྒྱས་གཟུགས་སྐུ་ཡི། །རྒྱུ་ཡང་དེ་ལྟར་
འཇིག་རྟེན་བཞིན། །གཞལ་མེད་དེ་ཚེ་ཆོས་ཀྱི་སྐུའི། །རྒྱུ་ལ་ཇི་ལྟར་གཞལ་དུ་ཡོད།
།ཅེས་གང་གསུངས་པ་ལྟར་རོ།།



212 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
རྟག་ཏུ་བདེ་བའི་འབྱུང་གནས་རྒ་ནད་སེལ་བ་པོ། །ཞེས་པ་ནི། ཐུགས་རྗེ་ཆེན་
པོས་རྣམ་པ་ཐམས་ཅད་མཁྱེན་པའི་ཡེ་ཤེས་བརྙེས་ནས་ཞི་བའི་དབྱིངས་སུ་མི་བཞུགས་
པར་སེམས་ཅན་གྱི་དོན་འབའ་ཞིག་མཛད་པའི་ཚུལ་སྟོན་ཏེ། བསྟོད་པ་བརྒྱ་ལྔ་བཅུ་པ་
ལས། འགྲོ་བ་འདི་དག་ཐམས་ཅད་ནི། ཁྱད་མེད་ཉོན་མོངས་རྣམས་ཀྱིས་བཅིངས།
།ཁྱོད་ནི་འགྲོ་བའི་ཉོན་མོངས་དག །དགྲོལ་སླད་ཡུན་རིང་ཐུགས་རྗེས་བསྡམས།
།དང་པོར་ཁྱོད་ལ་ཕྱག་བགྱིའམ། །འོན་ཏེ་གང་གིས་འཁོར་བར་ཁྱོད། །སྐྱོན་མཁྱེན་
ཡུན་རིང་དེ་ལྟ་བུར། །བཞུགས་མཛད་ཐུགས་རྗེ་ཆེ་ལ་བགྱི། །ཞེས་དང་། བདེན་པ་
པོའི་ལེའུ་ལས་ཀྱང་། གཏི་མུག་མུན་པ་མུན་ནག་གིས་རྟག་ཏུ། །སེམས་ནི་བསྒྲིབས་
པར་གྱུར་པའི་སྐྱེ་དགུ་དག །འཁོར་བའི་བཙོན་རར་ཚུད་པ་རྣམས་གཟིགས་ནས།
།དྲང་སྲོང་དམ་པ་དེ་ནི་ཐུགས་རྗེ་སྐྱེ། །ཞེས་དང་། འདོད་པས་ཟིལ་གྱིས་ནོན་པའི་
ཡིད་ལྡན་དང་། །སྲིད་པ་ཆེ་ཞིང་རྟག་ཏུ་ཡུལ་བརྐམ་དང་། །སྲིད་པའི་འདོད་ཆགས་
རྒྱ་མཚོར་ལྷུང་བ་རྣམས། །གཟིགས་ན་རྒྱལ་བའི་ཐུགས་རྗེ་ཆེན་པོ་སྐྱེ། །ནད་དང་མྱ་
ངན་རྣམ་པ་མང་དག་གིས། །ཤིན་ཏུ་གཙེས་པའི་སྐྱེ་དགུ་ཉོན་མོངས་རྣམས། །གཟིགས་
ན་སྡུག་བསྔལ་མ་ལུས་བསལ་སླད་དུ། །སྟོབས་བཅུ་མངའ་བའི་ཐུགས་རྗེ་རབ
རབ་ཏུ་སྐྱེ།
།ཐུབ་པའི་ཐུགས་རྗེ་ཆེན་པོ་རྟག་འབྱུང་སྟེ། །དེ་མི་འབྱུང་བ་ནམ་ཡང་ཡིད་མི་འགྱུར།
།འགྲོ་བ་ཀུན་གྱི་བསམ་པར་གནས་པ་སྟེ། །དེ་བས་སངས་རྒྱས་དེ་ལ་སྐྱོན་མི་མངའ།
།ཞེས་གསུངས་པ་ལྟར། འགྲོ་བ་རྣམས་སྡུག་བསྔལ་གྱིས་མནར་བ་ཐུགས་ཀྱིས་མ་
བཟོད་ནས་དེ་དག་ལས་སྒྲོལ་བའི་ཐབས་འབའ་ཞིག་མཛད་ལ།།
དེ་ཡང་ཐོག་མར་ལས་ཉོན་གྱི་དབང་གིས་ཁམས་གསུམ་འཁོར་བར་སྐྱེ་རྒ་
ན་འཆིའི་སྡུག་བསྔལ་གྱི་ཟུག་གཟེར་དྲག་པོར་གདུངས་ནས་བཟོད་གླགས་མེད་པ་
འདི་ལས་ཐར་བར་མཛད་ནས། རིམ་གྱིས་སྡུག་བསྔལ་གཏན་དུ་སྤངས་ཤིང་དུས་



སྐབས་བདུན་པ། 213
རྟག་ཏུ་བདེ་བ་རྒྱུན་མི་ཆད་པར་འབྱུང་བའི་ཐར་པའི་གོ་འཕང་ལ་འཁྲིད་པར་མཛད་
ཅེས་པའོ།།
གསུམ་ཐར་མཛད་ཅིང་མཁའ་སྤྱོད་སྤྱོད་པ་སྟོན་པ་པོ། །ཞེས་པ་ནི། རིགས་
དྲུག་གི་ནང་ནས་ངན་སོང་གསུམ་དུ་སྐྱེས་ཟིན་པ་རྣམས་དང་། ད་ལྟ་མ་སྐྱེས་ཀྱང་
མྱུར་དུ་སྐྱེ་བའི་རྒྱུ་ལ་གནས་པ་རྣམས་ལ་གང་འཚམ་གྱི་སྤྲུལ་པ་སྤྲུལ་ནས་ངན་སོང་དུ་
སྐྱེས་ཟིན་པ་རྣམས་གནས་དེ་ནས་ཐར་བར་མཛད་ཅིང་། རྒྱུ་ལ་གནས་པ་རྣམས་ལས་
ངན་པ་དེ་དག་བྱང་བ་དང་། ཕྱིས་སྡོམ་པའི་དགེ་བ་ལ་འགོད་པར་མཛད་ཅེས་པའོ།
།མཁའ་སྤྱོད་ཅེས་པ་ནི་སེམས་ཅན་རེ་རེའི་དོན་མཛད་པ་ཙམ་མིན་པར། ནམ་
མཁའ་དང་མཉམ་པའི་སེམས་ཅན་ཐམས་ཅད་ལ་གང་འཚམ་གྱི་སྤྲུལ་པ་འགྱེད་ཅེས་
པ་ཡིན་ནམ་སྙམ་སྟེ་དཔྱད་པར་བྱའོ། །ལུས་ཅན་མཆོག་སྟེ་བདུད་དཔུང་འཁྲུགས་
ལས་རྒྱལ་བ་པོ། །ཞེས་པ་ནི། རྐང་གཉིས་རྣམས་ཀྱི་མཆོག་བཅོམ་ལྡན་འདས་
འཕགས་པ་ཐུགས་རྗེ་ཆེན་པོས་མཆོག་གི་སྤྲུལ་སྐུ་གྲངས་མེད་པ་དུས་གཅིག་ཏུ་སྤྲུལ་ཏེ།
ཞིང་ཁམས་དུ་མར་བདུད་དཔུང་དང་བཅས་པ་བཅོམ་ནས་འགྲོ་བའི་དོན་དུ་འཚང་
རྒྱ་བའི་མཛད་པ་དུ་མ་དུས་གཅིག་ཏུ་སྟོན་པར་མཛད། ཅེས་པའོ། །ཡང་ན་རྟག་
ཏུ་བདེ་བའི་འབྱུང་གནས་རྒ་ནད་སེལ་བ་པོ། །གསུམ་ཐར་མཛད་ཅིང་མཁའ་སྤྱོད་
སྤྱོད་པ་སྟོན་པ་པོ། །ལུས་ཅན་མཆོག་སྟེ་བདུད་དཔུང་འཁྲུགས་ལས་རྒྱལ་བ་པོ།
།ཞེས་པ་དེ་རྣམས་ཀྱི་དོན་འདི་ལྟར་བཤད་དེ། ཐུགས་རྗེ་ཆེན་པོས་མཆོག་གི་གོ་
འཕང་བརྙེས་ནས་སེམས་ཅན་གྱི་དོན་མཛད་པ་ན། ཤེས་རྒྱུད་རིམ་གྱིས་སྦྱངས་
ནས་ལམ་ལ་རིམ་གྱིས་འཁྲིད་དེ་སངས་རྒྱས་ཀྱི་ས་ལ་འཇོག་པར་མཛད་པ་ལས།
ལམ་ལ་རིམ་གྱིས་མ་འཁྲིད་པར་གློ་བུར་དུ་སངས་རྒྱས་ཀྱི་སར་སྐྱེལ་ཐབས་མེད་ལ།
དེ་འདྲ་བའི་ཐབས་ཤིག་ཡོང་ན་ནི་ཐུགས་རྗེ་ཆེན་པོས་སྔོན་ཡུན་རིང་པོ་ནས་སྐད་



214 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ཅིག་གཅིག་ལ་སེམས་ཅན་ཐམས་ཅད་སངས་རྒྱས་ཀྱི་སར་འཇོག་པར་འགྱུར་བ་ལ།
རིམ་གྱིས་འཁྲིད་པ་ལས་བྱ་ཐབས་མ་བྱུང་བ་ཡིན་ནོ།།
རིམ་གྱིས་འཁྲིད་ལུགས་ནི། བཞི་བརྒྱ་པ་ལས། བསོད་ནམས་མིན་པ་དང་པོར་
བཟློག །བར་དུ་བདག་ནི་བཟློག་པ་དང་། །ཐ་མར་ལྟ་ཞིག་ཀུན་བཟློག་པ། །གང་
གིས་ཤེས་དེ་མཁས་པ་ཡིན། །ཞེས་དང་། ལམ་སྒྲོན་ལས། གང་ཞིག་ཐབས་ནི་གང་
དག་གིས། །འཁོར་བའི་བདེ་བ་ཙམ་དག་ལ། །རང་ཉིད་དོན་དུ་གཉེར་བྱེད་པ། །དེ་
ནི་སྐྱེས་བུ་ཐ་མར་ཤེས། །སྲིད་པའི་བདེ་ལ་རྒྱབ་ཕྱོགས་ཤིང་། །སྡིག་པའི་ལས་ལས་
ལྡོག་བདག་ཉིད། །གང་ཞིག་རང་ཞི་ཙམ་དོན་གཉེར། །སྐྱེས་བུ་དེ་ནི་འབྲིང་ཞེས་བྱ།
།རང་རྒྱུད་གཏོགས་པའི་སྡུག་བསྔལ་གྱིས། །གང་ཞིག་གཞན་གྱི་སྡུག་བསྔལ་ཀུན།
།ཡང་དག་ཟད་པར་ཀུན་ནས་འདོད། །སྐྱེས་བུ་དེ་ནི་མཆོག་ཡིན་ནོ། །ཞེས་གང་
གསུངས་པ་ལྟར། ཐོག་མར་དད་པ་སྐྱེད་དུ་བཅུག་ནས་དགེ་བའི་ས་བོན་ཅུང་ཟད་
བསྐྱེད། དེ་ནས་ཕྱི་མ་ངན་སོང་གི་གཡང་ས་ལས་སྒྲོལ་བའི་ཐབས་བསྟན་ཏེ་སྐྱེས་
བུ་ཆུང་ངུའི་ལམ་ལ་བཀོད། དེ་ནས་འཁོར་བ་མཐའ་དག་གི་སྡུག་བསྔལ་བསྟན་ཏེ་
སྐྱེས་བུ་འབྲིང་གི་ལམ་ལ་བཀོད། དེ་ནས་ཐེག་པ་ཆེན་པོར་འཁྲིད་དེ་ཚོགས་གཉིས་
ཟུང་འབྲེལ་དུ་སློབ་པའི་ཚུལ་བསྟན་ནས་རིམ་གྱིས་སངས་རྒྱས་ཀྱི་སར་འཁྲིད་
པར་མཛད་དགོས་པས། དགེ་སློང་མ་དཔལ་མོས་ཀྱང་ཐུགས་རྗེ་ཆེན་པོ་ལ་མཛད་
པ་འཕྲིན་ལས་དེ་དག་གི་སྒོ་ནས་བསྟོད་པ་ལ་ཚིག་འདི་དག་གསུངས་པ་ཡིན་ནོ།
།དེ་ཡང་འཕགས་པ་ཐུགས་རྗེ་ཆེན་པོས་རང་ཉིད་ཀྱིས་མཆོག་གི་གོ་འཕང་བརྙེས་
ནས་གདུལ་བྱ་རྣམས་ཐོག་མར་ཐབས་མཁས་ཀྱི་སྤྲུལ་པས་ཐུགས་རྗེ་ཆེན་པོ་རང་ཉིད་
ལ་དད་པ་སྐྱེ་དུ་བཅུག །དེ་ནས་གདུལ་བྱ་དད་པ་ཅུང་ཟད་སྐྱེས་པ་དེས་མཚན་ནས་
བརྗོད་པ་དང་། གསོལ་བ་འདེབས་པ་སོགས་བྱས་པ་ན། རིམས་དང་། ནད་དང་།



སྐབས་བདུན་པ། 215
རྒུད་ཅིང་ཉམ་ཐག་པ་ལ་སོགས་པ་ཚེ་འདིའི་མི་འདོད་པ་རྣམས་ཞི་བར་མཛད།
དེ་ནས་སྐྱབས་འགྲོ་ལས་འབྲས་བསྟན་ནས་བདེ་བའི་འབྱུང་གནས་མཐོ་རིས་རྟེན་
བཟང་ཐོབ་པའི་ཐབས་ལ་སྦྱར། དེ་ནས་བདེན་བཞིའི་བླང་དོར་བསྟན་ཏེ་སྲིད་གསུམ་
མཐའ་དག་ལས་ཐར་པའི་ཐབས་ལ་སྦྱོར་བར་མཛད། དེ་ནས་སྐྱེས་བུ་ཆེན་པོའི་ཆོས་
ལུགས་བསྟན་ཏེ་ཚོགས་གཉིས་གོམས་པ་ལས་བདུད་དཔུང་དང་བཅས་པ་ལས་རྒྱལ་
བའི་སངས་རྒྱས་ཀྱི་གོ་འཕང་ཐོབ་པའི་ཐབས་ལ་སྦྱོར་བར་མཛད་ཅེས་པའོ།།
འོ་ན་ཚིག་དེ་དག་གིས་དོན་དེ་ལྟར་སྟོན་པ་ཅིས་ཤེས་ཞེ་ན། དགེ་སློང་མ་
དཔལ་མོ་རང་ཉིད་ཀྱིས་འཇིག་རྟེན་དབང་ཕྱུག་ལ་བསྟོད་པ་ལས། རྒྱལ་བ་ཡེ་
ཤེས་རྒྱ་མཚོའི་ཕ་རོལ་ཕྱིན། །བསོད་ནམས་དུ་མ་ལས་ནི་འཁྲུངས་པའི་མགོན།
།རིམས་དང་ནད་འཇོམས་བདེ་བ་མཆོག་བསྐྱེད་པ། །སྲིད་པ་མཐར་མཛད་
མཁའ་ལ་རྒྱུ་བ་དང་། །ཀུན་ཏུ་རྒྱུ་བའི་སྐུ་མཆོག་ལ་བསྟོད་པ། །བདུད་རིགས་
སྣ་ཚོགས་སྟོབས་ནི་ངེས་པར་འཇོམས། །ཞེས་གསུངས་ཤིང་། བསྟོད་པ་འདི་ནི་
པོ་བསྟོད་དང་དོན་གྱི་ཆ་འདྲ་བར་མཛད་འདུག་པས། དགེ་སློང་མ་རང་གི་གསུང་
འདི་དག་གུང་བསྒྲིགས་ན་དོན་དེ་ལྟ ར་འགྱུར་རམ་སྙམ་ནས་བཀོད་པ་ཡིན་གྱི་
གཞན་དུ་ན། དོན་དཀའ་བ་ལ་བདག་གི་བློ། །འཁྲུལ་མི་སྲིད་པ་མ་ཡིན་པས།
།མཁས་པ་རྣམས་ཀྱིས་ལེགས་དཔྱད་ནས། །ཅི་སྟེ་མིན་ན་གཞན་དུ་གྱིས། །ཞེས་
གསུངས་པ་ལྟར་ཡིན་པས། ཆོས་ཀྱི་སྤྱན་ལྡན་རྣམས་ཀྱིས་ལེགས་པར་དཔྱད་
ནས་དག་པར་མཛོད་ཅིག །གསེར་གྱི་རྐང་གདུབ་སྒྲ་ཡིས་ཞབས་ཡིད་འོང་བ་པོ།
།ཞེས་པ་ནི། འཕགས་པ་ཐུགས་རྗེ་ཆེན་པོའི་ཞབས་ཀྱི་མཁྲིག་མ་གཉིས་ལ། གསེར་
དང་དངུལ་ལ་སོགས་པ་རིན་པོ་ཆེའི་རྒྱན་དཔག་ཏུ་མེད་པའི་གདུ་བུས་སྤྲས་ཤིང་།
ཞབས་གདུབ་དེ་ལས་གསེར་གྱི་དྲིལ་ཆུང་སིལ་སིལ་གྱི་སྒྲ་སྒྲོག་པ། སྒྲ་དེ་སུས་ཐོས་



216 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
པ་ཐམས་ཅད་གནས་སྐབས་སུ་སེམས་བདེ་བས་ཚིམ་ཞིང་ཡིད་དུ་འོང་བ་དང་།
མཐར་ཐུག་སངས་རྒྱས་འགྲུབ་པའི་ས་བོན་བསྐྲུན་པར་མཛད་པའོ།།
དེས་ནི་ཞབས་ཀྱི་མཁྲིག་མ་ལ་ལོང་བུའི་འབུར་མི་མངོན་པ་དང་། ཞབས་
མཐིལ་མཉམ་པ་དང་། ཞབས་ཀྱི་བཞི་ཆ་ཕྱིར་འཕགས་ཤིང་རྟིང་པ་ཡངས་པ་
ལ་སོགས་པ་ཞབས་ཀྱི་མཚན་བཟང་དཔེ་བྱད་རྣམས་ཀྱང་མཚོན་ནོ། །དེ་ཡང་
བསྟོད་སྤྲིན་རྒྱ་མཚོ་ལས། རབ་འབྱམས་ཚོན་གྱིས་ཁ་བསྒྱུ ར་སྲབ་ལ་འཇམ།
།སྣ་ཚོགས་དར་གྱི་སྨད་གཡོགས་གཡོ་བའི་སྟེང་། །སིལ་སིལ་སྒྲ་སྒྲོག་གསེར་གྱི་
འོག་པག་གིས། །ཡིད་འོང་སྐེད་སྐབས་ཀུན་ནས་མཛེས་པར་བསྡམས། །རྟ་མཆོག་
བཞིན་དུ་གསང་གནས་སྦུབས་སུ་ནུབ། །འཇམ་ཞིང་ཕྲ་བ་བ་སྤུའི་ཚོགས་རྣམས་ནི།
།ཟླ་མེད་རེ་རེ ར་བྱུང་ནས་གཡས་ཕྱོགས་སུ། །རིམ་གྱིས་འཁྱིལ་ནས་སྐུ་ལ་གྱེན
དུ་ཕྱོགས། །བགས་ཀྱིས་ཕྲ་ཞིང་ཟླུམ་པའི་བྱིན་པ་ལེགས། །ཞབས་ཀྱི་མཁྲིག་མ་
ལོང་བུའི་འབུར་གྱིས་དབེན། །རུས་སྦལ་ལྟོ་བཞིན་ཞབས་མཐིལ་ཀུན་ནས་མཉམ།
།ཞབས་ཀྱི་བཞི་ཆ་ཕྱིར་འཕགས་རྙིང་པ་ཡངས། །འདབ་དྲུག་པད་དཀར་དམར་
སེར་ལྟ་བའི་སྟེང༌། །དཀྱིལ་འཁོར་ཡོངས་རྫོགས་རྒྱུ་སྐར་བདག་པོའི་གདན།
།གང་དེར་སྒྲ་ལྡན་གདུ་བུས་མཁྲིག་མའི་ཕྱོགས། །མཛེས་པའི་ཞབས་གཉིས་ཞེས་
གང་གསུངས་པ་ལྟར་རོ། །ཚངས་པའི་གནས་པ་བཞི་ཡིས་དབེན་པར་མཛད་པ་པོ།
།ཞེས་པ་ནི། འཕགས་པ་ཐུགས་རྗེ་ཆེན་པོས་སྔོན་སློབ་པ་ལམ་གྱི་གནས་སྐབས་
སུ་ཅི་མཛད་ཐམས་ཅད་འགྲོ་བ་སེམས་ཅན་འབའ་ཞིག་གི་དོན་དུ་མཛད་པ་ལས་
རང་གི་དོན་དུ་ཞི་བདེའི་གོ་འཕང་ལ་དོན་དུ་གཉེར་བ་སྐད་ཅིག་ཀྱང་མ་མཛད་པར།
ཐ་ན་དབུགས་ཕྱི་ནང་དུ་རྒྱུ་བ་ཚུན་ཆད་ཀྱང་སེམས་ཅན་ཁོ་ནའི་དོན་དུ་མཛད་པས་
རང་དོན་འབའ་ཞིག་བསྒྲུབ་པའི་བསམ་སྦྱོར་མཐའ་དག་གིས་དབེན་ཞིང་། སངས་



སྐབས་བདུན་པ། 217
རྒྱས་ནས་ཀྱང་ཅི་མཛད་ཐམས་ཅད་སེམས་ཅན་ཁོ་ནའི་དོན་དུ་མཛད་པས་རང་དོན་
བསྒྲུབ་པའི་བསམ་པ་དམན་པ་སྐད་ཅིག་ཀྱང་མེད་ཅེས་པའམ། ཡང་ན་ཐུགས་རྗེ་ཆེན་
པོས་སེམས་ཅན་རྣམས་ཐབས་མཁས་ཀྱི་སྤྲུལ་པས་དད་པ་ལ་བཀོད་ནས་རྒྱུད་སྣོད་རུང་
དུ་གྱུར་པ་ན་དམན་ལམ་དུ་ལྷུང་བར་མི་མཛད་པར། སྐྱོབ་ཉིད་གཟིགས་ལམ་གསུང་བ།
།ཞེས་གསུངས་པ་ལྟར་། རང་ཉིད་གང་ནས་གཤེགས་པའི་ལམ་བཟང་པོ་དེ་ལ་གདུལ་
བྱ་རྣམས་ཀྱང་འཁྲིད་པར་བཞེད་ནས། བྱམས་པ་ཆེན་པོ་དང་། སྙིང་རྗེ་ཆེན་པོ་དང་།
དགའ་བ་ཆེན་པོ་དང་། བཏང་སྙོམས་ཆེན་པོ་སྟེ་ཚངས་པའི་གནས་བཞི་པོ་དེའི་སྒོ་ནས་
རང་དོན་འབའ་ཞིག་བསྒྲུབ་པའི་བསམ་པ་དང་སྦྱོར་བའི་གཡེང་བ་མཐའ་དག་གིས་
དབེན་པའི་ཐེག་ཆེན་གྱི་ལམ་བཟང་པོར་འཁྲིད་ནས་ས་ལམ་རིམ་གྱིས་བགྲོད་དེ་སངས་
རྒྱས་ཀྱི་སར་འཇོག་པར་མཛད་ཅེས་པའོ།།
བྱམས་པ་ལ་སོགས་པ་བཞི་པོ་དེ་ལ་ཚངས་པའི་གནས་པ་ཞེས་བརྗོད་པའི་རྒྱུ་
མཚན་ནི། འཇིག་རྟེན་འདི་ན་ཚངས་པ་གཙོ་བོར་གྲགས་པ་ལྟར། ཆོས་ཐམས་
ཅད་ཀྱི་གཙོ་བོའམ། སྙིང་པོ་མཐར་ཐུག་པ་ནི་མི་གནས་པའི་མྱང་འདས་ཡིན་ལ།
བྱམས་པ་ཆེན་པོ་ལ་སོགས་པ་བཞི་པོ་འདི་ནི་མི་གནས་པའི་མྱ་ངན་ལས་འདས་པའི་གོ་
འཕང་མཆོག་དེ་ཉིད་བསྒྲུབ་པའི་རྒྱུའི་རྩ་བའམ། གནས་ལོ་ཏོག་འབྱུང་བའི་ཞིང་ས་ལྟ་
བུ་ཡིན་པོས་ན། ཚངས་པའི་གནས་པ་ཞེས་གསུངས་སོ། །དེ་ལྟར་ཡང་མཚན་བརྗོད་
འགྲེལ་ཆེན་ལས། བྱམས་པ་དང་། སྙིང་རྗེ་དང་། དགའ་བ་དང་། བཏང་སྙོམས་
བཞི་ནི། ཚངས་པའི་གནས་པ་བཞི་སྟེ། ཚངས་པ་ནི་མྱ་ངན་ལསའདས་པའོ། །དེའི་
དོན་དུ་གནས་པས་ན་ཚངས་པའི་གནས་པ་བཞིའོ། །ཞེས་གང་གསུངས་པ་ལྟར་རོ།།
བྱམས་སྙིང་རྗེས་ལམ་བགྲོད་པ་ལ་དབེན་པ་ཞེས་གསུངས་པ་ནི། ཡོན་ཏན་
རིན་པོ་ཆེ་སྡུད་པ་ལས། རབ་ཏུ་དབེན་པའི་གྲོང་དང་གྲོང་ཁྱེར་དང་རི་སུལ་དང་།



218 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
།མགོན་པ་དབེན་པའི་ནགས་ཁྲོད་རབ་ཏུ་བསྟེན་བྱེད་ཅིང་། །བདག་བསྟོད་གཞན་
ལ་སྨོད་པའི་བྱང་ཆུབ་སེམས་དཔའ་ནི། །བདུད་ཀྱིས་ཡོངས་སུ་བསླད་ཅིང་བློ་
ཆུང་རིག་པར་བྱ། །རྟག་ཏུ་གྲོང་དང་ཡུལ་འཁོར་གྲོང་རྡལ་གནས་མེད་ཅིང་།
།སེམས་ཅན་སྨིན་བྱེད་བྱང་ཆུབ་བརྩོན་པ་མ་གཏོགས་པ། །དེ་ནི་དགྲ་བཅོམ་རང་རྒྱལ་
འདོད་པ་གཞན་མི་སྐྱེད། །འདི་ནི་བདེ་བར་གཤེགས་པའི་སྲས་ཀྱི་དབེན་པར་གསུང།
།གང་ཞིག་དཔག་ཚད་ལྔ་བརྒྱ་ཡོད་པའི་རི་ཡི་སུལ། །སྦྲུལ་གྱིས་གང་བར་ལོ་མང་
བྱེ་བར་གནས་བྱེད་ཀྱང་། །དབེན་པ་འདི་མི་ཤེས་པའི་བྱང་ཆུབ་སེམས་དཔའ་དེ།
།ལྷག་པའི་ང་རྒྱལ་རྙེད་ནས་འདྲེ་བར་གནས་པ་ཡིན། །བྱང་ཆུབ་སེམས་དཔའ་འགྲོ་
བའི་དོན་བརྩོན་བསམ་གཏན་དང་། །སྟོབས་དང་དབང་པོ་རྣམ་ཐར་ཏིང་འཛིན་ཐོབ་
དེ་ལ། །འདི་ནི་དགོན་དབེན་སྤྱོད་པ་མིན་སྙམ་བརྙས་བྱེད་པ། །དེ་ནི་བདུད་ཀྱི་སྤྱོད་
ཡུལ་གནས་ཞེས་རྒྱལ་བས་གསུང་། །གང་ཞིག་གྲོང་ངམ་འོན་ཏེ་དགོན་པར་གནས་
ཀྱང་རུང༌། །ཐེག་པ་གཉིས་ཀྱི་སེམས་བྲལ་བྱང་ཆུབ་མཆོག་ངེས་ན། །འདི་ནི་འགྲོ་
དོན་ཞུགས་པ་རྣམས་ཀྱི་དབེན་པ་སྟེ། །ཞེས་གང་གསུངས་པ་ལྟར་རོ།།
ཚུལ་འདི་ལ་བློ་གྲོས་ཅན་རྣམས་ཀྱིས་ཞིབ་ཏུ་བརྟགས་ན་ནི་སྙིང་རྗེ་ཆེན་པོ་ཐེག་
པ་ཆེན་པོའི་ལམ་ཐམས་ཅད་ཀྱི་རྩ་བ་དང་། སྙིང་པོར་གསུངས་པ་རྣམས་ལ་ངེས་
པ་རྙེད་པར་འགྱུར་རོ། །ངང་པའི་འགྲོས་འདྲ་གླང་ཆེན་དྲེགས་ལྟར་གཤེགས་པ་པོ།
།ཞེས་པ་ནི། ཐུགས་རྗེ་ཆེན་པོ་གཤེགས་པའི་ཚེ་ངང་པའི་རྒྱལ་པོའི་འགྲོས་དང་།
གླང་པོ་ཆེ་སྟོབས་རྒྱས་པའི་འགྲོས་ལྟར་དུ་དལ་གྱིས་གཤེགས་པའོ། །དེ་ཡང་གོམ
པ་ལ་ཙབ་ཙུབ་དང་། མྱུར་བུལ་མེད་ཅིང་། འཇིགས་པ་དང༌། ཡ་ང་བ་དང་།
བག་ཚ་བ་སྐད་ཅིག་ཀྱང་མེད་པར་རང་ཉིད་འཇིགས་པ་ཐམས་ཅད་ལས་གྲོལ་ཞིང་།
སེམས་ཅན་འཁོར་བར་འཁྱམས་པ་རྣམས་ལ་སྤྱན་ཕྱི་རྗེས་སུ་གཟིགས་པའི་དོན་ནོ།



སྐབས་བདུན་པ། 219
།འདིས་ནི་སྐུ་ལ་འཁྲུལ་པ་མེད་པ་སོགས་དེ་བཞིན་གཤེགས་པའི་མ་འདྲེས་པའི་ཆོས་
རྣམས་ཀྱང་ཤེས་པར་བྱའོ།།
དེ་ལ་དེ་བཞིན་གཤེགས་པའི་ཐུན་མོང་མིན་པའི་ཡོན་ཏན་མ་འདྲེས་པའི་
ཆོས་ནི་བཅོ་བརྒྱད་དེ། དེ་ཡང་
ང་ཡུམ་བར་མ་ལས། རབ་འབྱོར་དེ་བཞིན་གཤེགས་
པའི་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་གང་ཞེ་ན། དེ་བཞིན་གཤེགས་
པ་ལ་འཁྲུལ་པ་མི་མངའོ། །ཅ་ཅོ་མི་མངའོ། །དགོངས་པ་ཉམས་པ་མི་མངའོ།
།འདུ་ཤེས་སྣ་ཚོགས་མི་མངའོ།
།ཐུགས་མཉམ་པར་མ་བཞག་པ་མི་མངའོ།
།མ་བརྟགས་པའི་བཏང་སྙོམས་མི་མངའོ། །མོས་པ་ཡོངས་སུ་ཉམས་པ་མི་མངའོ།
།བརྩོན་འགྲུས་ཡོངས་སུ་ཉམས་པ་མི་མངའོ། །དགོངས་པ་ཡོངས་སུ་ཉམས་པ་
མི་མངའོ། །ཏིང་ངེ་འཛིན་ཡོངས་སུ་ཉམས་པ་མི་མངའོ། །ཤེས་རབ་ཡོངས་སུ་
ཉམས་པ་མི་མངའོ། །རྣམ་པར་གྲོལ་བ་ཡོངས་སུ་ཉམས་པ་མི་མངའོ། །རྣམ་པར་
གྲོལ་བའི་ཡེ་ཤེས་གཟིགས་པ་ཡོངས་སུ་ཉམས་པ་མི་མངའོ། །སྐུའི་འཕྲིན་ལ་
ཐམས་ཅད་ཡེ་ཤེས་སྔོན་དུ་འགྲོ་བ་སྟེ། ཡེ་ཤེས་ཀྱི་རྗེས་སུ་འབྲང་ངོ། །གསུང་གི་
འཕྲིན་ལས་ཐམས་ཅད་ཡེ་ཤེས་སྔོན་དུ་འགྲོ་བ་སྟེ། ཡེ་ཤེས་ཀྱི་རྗེས་སུ་འབྲང་ངོ་།
།ཐུགས་ཀྱི་འཕྲིན་ལས་ཐམས་ཅད་ཡེ་ཤེས་སྔོན་དུ་འགྲོ་བ་སྟེ། ཡེ་ཤེས་ཀྱི་རྗེས་སུ་
འབྲང་ངོ༌། །འདས་པའི་དུས་ལ་མ་ཆགས་མ་ཐོགས་པའི་ཡེ་ཤེས་གཟིགས་པ་འཇུག་གོ།
མ་འོངས་པའི་དུས་ལ་མ་ཆགས་མ་ཐོགས་པའི་ཡེ་ཤེས་གཟིགས་པ་འཇུག་གོ།
ད་ལྟར་བྱུང་བའི་དུས་ལ་མ་ཆགས་མ་ཐོགས་པའི་ཡེ་ཤེས་གཟི གས་པ་
འཇུག་སྟེ། དེ་དག་ནི་སངས་རྒྱས་ཀྱི་ཆོས་མ་འདྲེས་པ་རྣམས་ཞེས་བྱའོ། །ཞེས་
གང་གསུངས་པ་ལྟར་རོ། །ངང་པའི་སྟབས་སུ་གཤེགས་པ་དང་། གླང་ཆེན་གྱི་
སྟབས་སུ་གཤེགས་པ་སོགས་གཤེགས་སྟབས་འདི་དག་ནི་མངོན་རྟོགས་རྒྱན་ལས།
་ལས་



220 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
སེང་གེ་གླང་ཆེན་བྱ་དང་ནི། །ཁྱུ་མཆོག་སྟབས་གཤེགས་གཡས་ཕྱོགས་དང་།
།མཛེས་གཤེགས་དྲང་དང་འཁྲིལ་བག་ཆགས། །ཞེས་དཔེ་བྱད་ཀྱི་གྲངས་སུ་གསུངས་
པས། འདི་དག་གིས་ཐུགས་རྒྱུད་ཀྱི་ཡོན་ཏན་ཁྱད་པར་ཅན་གང་མཚོན་པ་ནི།
སློབ་དཔོན་སེང་གེ་བཟང་པོས་འགྲེལ་པ་དོན་གསལ་དུ། མི་ཟིལ་གྱིས་གནོན་པ་ལ་
མཁས་པ་ཉིད་ཀྱིས་སེང་གེའི་སྟབས་སུ་གཤེགས་པ་ཉིད་དང་། ཀླུ་ཟིལ་གྱིས་གནོན་
པ་ལ་མཁས་པ་ཉིད་ཀྱིས་གླང་པོ་ཆེའི་སྟབས་སུ་གཤེགས་པ་ཉིད་དང་། ནམ་མཁའ་
ལ་གཤེགས་པར་མཁས་པ་ཉིད་ཀྱིས་ངང་པའི་སྟབས་སུ་གཤེགས་པ་ཉིད་དང་།
སྐྱེས་བུའི་ཁྱུ་མཆོག་ཏུ་མཁས་པ་ཉིད་ཀྱིས་ཁྱུ་མཆོག་གི་སྟབས་སུ་གཤེགས་པ་ཉིད་དང་།
སྐོར་ཕྱོགས་ཀྱི་ལམ་དང་མཐུན་པར་གཤེགས་པ་ཉིད་ཀྱིས་གཡས་ཕྱོགས་སུ་ལྡོག་ཅིང་
གཤེགས་པ་ཉིད་དང༌། མཛེས་པར་མཁས་པ་ཉིད་ཀྱིས་མཛེས་པར་གཤེགས་པ་ཉིད་
དང་། རྟག་ཏུ་སེམས་གྱ་གྱུ་མི་མངའ་བ་ཉིད་ཀྱི་མི་ཡོ་བར་གཤེགས་པ་ཉིད་དང་།
ཞེས་གསུངས་ཤིང་། བརྒྱད་སྟོང་འགྲེལ་ཆེན་དུ་ཡང་དེ་བཞིན་དུ་བཤད་ལ། ཉི་སྣང་
དང་། ཡུམ་གསུམ་གནོད་འཇོམས་དང་། ཉི་ཁྲི་རྣམ་འགྲེལ་སོགས་སུ་བཤད་ཚུལ་དེ་
ལས་ལོགས་སུ་འབྱུང་སྟེ། བཤད་ཚུལ་གཉིས་ཀ་མདོའི་དོན་ཡིན་པས་མི་འགལ་བར་
ལེགས་བཤད་གསེར་འཕྲེང་ལས་བཤད་ལ། དེ་དག་གི་རྒྱུ་མཚན་ཞིབ་ཏུ་བཀྲལ་ན་ཡི་
གེ་མངས་སུ་དོགས་པས་ཤེས་པར་འདོད་ན་གཞུང་དེ་དག་ཉིད་ལ་བལྟ་བར་བྱའོ།།
ཡོངས་རྫོགས་ཉེ་བར་བསགས་ཤིང་བསྟན་པ་གཉེར་བ་པོ། །ཞེས་པ་ནི།
ཐུགས་རྗེ་ཆེན་པོས་དང་པོར་ཐུགས་བསྐྱེད་པ་ནས་བཟུང་། བསོད་ནམས་དང༌།
ཡེ་ཤེས་ཀྱི་ཚོགས་གཉིས་པོ་བསྐལ་པ་གྲངས་མེད་མང་པོའི་བར་དུ་བསགས་ཏེ་ཡོངས་
སུ་རྫོགས་པར་མཛད་ཅིང་། རང་གིས་འདུལ་བར་བྱ་བའི་སེམས་ཅན་གྲངས་མེད་པ་
ཡང་སྨིན་པར་མཛད་ནས་མངོན་པར་རྫོགས་པར་སངས་རྒྱས། སླར་ཡང་ནམ་མཁའ་



སྐབས་བདུན་པ། 221
མ་ཟད་ཀྱི་བར་དུ་སེམས་ཅན་གྱི་དོན་མཛད་པ་ལ་སྐད་ཅིག་ཀྱང་གཡོ་བ་མེད་ཅིང་།
སེམས་ཅན་གྱི་དོན་གྱི་གཙོ་བོ་ནི། རྗེ་བླ་མས། མཛད་པ་ཀུན་ལས་གསུང་གི་ནི།
།མཛད་པ་མཆོག་ཡིན་དེ་ཡང་ནི། །འདི་ཉིད་ཡིན་ཕྱིར་མཁས་པ་ཡིས། །འདི་ལ་
སངས་རྒྱས་རྗེས་དྲན་བྱོས། །ཞེས་དང་། བསྟན་པ་ཁོ་ན་ལྷར་བཅས་འགྲོ་བ་ཡི། །བདེ་
ལེགས་ཀུན་གྱི་རྩ་བར་ཡིད་ཆེས་ནས། །ལུས་སྲོག་ཡལ་བར་གྱུར་ཀྱང་མི་གཏོང་བའི།
།སྙིང་སྟོབས་ཆེན་པོས་དམ་ཆོས་འཛིན་གྱུར་ཅིག །ཅེས་དང་། རྒྱལ་སྲས་སྨོན་ལམ་
གངྒའི་ཀླུང་རྣམས་ནི། །དམ་ཆོས་འཛིན་པའི་སྨོན་ལམ་ནང་འདུས་པར། །གསུང་
ཕྱིར་དགེ་རྩ་ཇི་སྙེད་བསགས་པ་ནི། །ཀུན་ཀྱང་ཐུབ་བསྟན་རྒྱས་པའི་ཆེད་དུ་བསྔོས།
།ཞེས་གང་གསུངས་པ་ལྟར། སེམས་ཅན་རྣམས་ལ་ཆོས་བསྟན་ནས་རྒྱུད་འདུལ་
བར་བྱེད་པ་ཉིད་གཞན་དོན་འཕྲིན་ལས་ཀྱི་གཙོ་བོ་ཡིན་པས། འཇིག་རྟེན་དུ་ལུང་
རྟོགས་ཀྱི་བསྟན་པ་རྒྱས་པའི་ཐབས་འབའ་ཞིག་གཙོ་བོར་མཛད། འདི་ལ་དཔེ་འགའ་
ཞིག་ལ་གའི་སྔོན་འཇུག་བྱས་པ་དང་། འགའ་ཞིག་ཏུ་ར་མགོ་བྱས་འདུག་པ་ལྟར་ན།
གཏན་དང་རྟན་ཞེས་པ་སངས་རྒྱས་ཀྱི་བསྟན་པ་ལ་བཤད་དུ་མི་རུང་བས་དོན་གཞན་དུ་
བཤད་དགོས་པ་འདྲ་སྟེ། འདིར་ནི་སྒྲུབ་ཐབས་ཀྱི་ཡི་གེའི་ཐོབ་དང་བསྟུན་ནས་བྱས་ཀྱི།
གཞན་དུ་བློ་གྲོས་ཅན་རྣམས་ཀྱིས་དཔྱད་པར་མཛོད་ཅིག །
འོ་མའི་མཚོ་དང་ཆུ་ཡི་མཚོ་ལས་སྒྲོལ་བ་པོ། །ཞེས་པ་ནི། ཐུགས་རྗེ་ཆེན་
པོས་སེམས་ཅན་རྣམས་ལ་ཆོས་བསྟན་ནས་རྒྱ་མཚོ་དང་ཆོས་མཚུངས་པའི་འཁོར་
བའི་གནས་ནས་སྒྲོལ་བར་མཛད། དེ་ཡང་འཁོར་བ་ལས་ཐར་བའི་ཞི་བའི་དབྱིངས་
ཙམ་ལ་གནས་པ་ནི་སྲིད་པའི་སྡུག་བསྔལ་ལས་ཐར་ཡང་། རང་ཉིད་ཤེས་སྒྲིབ་ཀྱི་
འཆིང་བ་ལས་མ་གྲོལ་ཞིང་། སེམས་ཅན་གཞན་གྱི་དོན་རྒྱ་ཆེན་པོའང་མི་ནུས་པས་
ཞི་མཐར་ལྷུང་བ་ཞེས་བྱ་བ་ཡིན་ལ། དེས་ན་ཐུགས་རྗེ་ཆེན་པོས་སེམས་ཅན་རྣམས་



222 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ཞི་མཐའ་འོ་མའི་མཚོར་ལྷུང་བ་ལྟ་བུ་ལས་ཀྱང་བསྒྲལ་ཏེ། མཐར་ཐུག་སངས་རྒྱས་
ཀྱི་སར་འཁྲིད་པར་མཛད་ཅེས་པའོ།།
འདི་ནི་ཐུགས་རྗེ་ཆེན་པོའི་འཕྲིན་ལས་ཀྱི་ཡོན་ཏན་གཙོ་བོར་བརྗོད་པ་སྟེ།
འཕྲིན་ལས་ཉི་ཤུ་རྩ་བདུན་ཡོད་ཚུལ་ནི་གོང་དུ་བཤད་ཟིན་ཏོ། །འཁོར་བའི་གནས་
དང་། ལས་ཉོན་རྣམས་ལ་ཆུ་བོ་དང་། རྒྱ་མཚོ་ཞེས་བརྗོད་པ་ནི། ཆུ་བོ་རྒྱ་མཚོ་
ཀུན་ལས་བརྒལ། །ཞེས་པའི་ཐད་ཀྱི་མཚན་བརྗོད་འགྲེལ་ཆེན་ལས་ཆུ་བོ་བཞི་སྟེ།
འདོད་པའི་ཆུ་བོ་དང་། སྲིད་པའི་ཆུ་བོ་དང༌། ལྟ་བའི་ཆུ་བོ་དང་། མ་རིག་
པའི་ཆུ་བོའོ། །དེ་ཡང་སེམས་ཅན་རྣམས་ཀྱི་ལེགས་པ་འཕྲོག་པས་ན་ཆུ་བོ་སྟེ།
ཆུ་བོའི་ཤུགས་དང་འདྲའོ། །ཆུ་བོ་དེ་ནི་བརྒལ་དཀའ་བའི་ཕྱིར་རྒྱ་མཚོ་དང་འདྲ་
བས་ན་རྒྱ་མཚོའོ། །དེ་ལས་ཡང་དག་པར་ཀུན་ཏུ་བརྒལ་བ་ནི་རྣམ་པ་ཐམས་ཅད་
དུ་ཕ་རོལ་དུ་བྱོན་པས་སླར་མི་ལྡོག་པའོ། །ཞེས་གང་གསུངས་པ་ལྟར་རོ།།
བསྟོད་པ་འདི་བརྗོད་པའི་ཕན་ཡོན།
༈ གསུམ་པ་བསྟོད་པ་བརྗོད་པའི་ཕན་ཡོན་ནི། གང་ཞིག་རྟག་ཏུ་ཐོ་རངས་ལངས་ནས་
གུས་པ་ཡིས། །སྤྱན་རས་གཟིགས་ཀྱི་དབང་པོ་ཡིད་ལ་སེམས་བྱེད་ཅིང་། །བསྟོད་པའི་
མཆོག་འདིས་དག་ཅིང་གསལ་བར་བསྟོད་བྱེད་ན། །དེ་ནི་སྐྱེས་པའམ་ནི་བུད་མེད་ཡིན་
ཀྱང་རུང་། །སྐྱེ་བ་འདིའམ་མ་འོངས་སྐྱེ་བ་ཐམས་ཅད་དུ། །འཇིག་རྟེན་འཇིག་རྟེན་
ལས་འདས་དགོས་པ་ཀུན་འགྲུབ་འགྱུར། །ཞེས་གསུངས་ཏེ། དགེ་སློང་མ་དཔལ་མོས་
མཛད་པའི་ཐུགས་རྗེ་ཆེན་པོའི་བསྟོད་པ་འདིའི་སྒོ་ནས་བསྟོད་ཅིང་གསོལ་བ་བཏབ་ན།
འཇིག་རྟེན་དང་འཇིག་རྟེན་ལས་འདས་པའི་དངོས་གྲུབ་ཐམས་ཅད་མྱུར་དུ་ཐོབ་པར་



སྐབས་བདུན་པ། 223
འགྱུར་ཞེས་གྲུབ་མཆོག་དཔལ་མོ་ཉིད་ཀྱི་ཞལ་གྱིས་བཞེས་པ་ཡིན་ལ། བསྟོད་པ་འདི་ནི་
ཐུགས་རྗེ་ཆེན་པོ་དངོས་སུ་ཞལ་གཟིགས་དུས་ཐུགས་རྗེ་ཆེན་པོའི་སྐུ་མདུན་ཉིད་དུ་མཛད་
པ་ཡིན་པས། དོན་དུ་ན་བསྟོད་པ་འདི་བརྗོད་པ་ལ་ཕན་ཡོན་དེ་ལྟར་འབྱུང་བ་ཐུགས་རྗེ་
ཆེན་པོ་ཉིད་ཀྱིས་ཞལ་གྱིས་བཞེས་པའོ། །ཕན་ཡོན་དེ་ནི་ཤིན་ཏུ་རྒྱ་ཆེ་སྟེ་ཚེ་འདིའི་མི་
འདོད་པ་མཐའ་དག་ཞི་ཞིང་། འདོད་པའི་དོན་མཐའ་དག་འགྲུབ་པར་འགྱུར་པ་དང་།
ཕྱི་མ་ངན་སོང་གི་གཡངས་ལས་ཐར་ཞིང་། བདེ་འགྲོའི་རྟེན་བཟང་པོ་ཐོབ་པ་དང་།
ཐུགས་རྗེ་ཆེན་པོའི་སྤྲུལ་པ་ཐེག་པ་ཆེན་པོའི་དགེ་བའི་བཤེས་གཉེན་མཚན་ཉིད་དང་
ལྡན་པས་རྗེས་སུ་འཛིན་པ་དང་། འཁོར་བ་མཐའ་དག་ལས་ཡིད་ཕྱུང་སྟེ་ལམ་བསླབ་
པ་གསུམ་མྱུར་དུ་རྒྱུད་ལ་སྐྱེ་བ་དང་། བྱམས་སྙིང་རྗེ་རྒྱུད་ལ་སྐྱེས་ནས་ཐེག་པ་ཆེན་
པོའི་ལམ་སྣ་ཟིན་པ་དང་། ཐེག་པ་ཆེན་པོའི་ཚོགས་ལམ་ཆུང་འབྲིང་ཆེ་གསུམ་རིམ་
གྱིས་བགྲོད་ནས་སྦྱོར་ལམ་ཐོབ་སྟེ་ཕྱིར་མི་ལྡོག་པར་འགྱུར་བའི་བར་ནི་འཇིག་རྟེན་
དང་འཇིག་རྟེན་ལས་འདས་པ་ཞེས་གཉིས་སུ་ཕྱེ་བའི་འཇིག་རྟེན་གྱི་དངོས་གྲུབ་ཡིན་ལ།
འཇིག་རྟེན་ལས་འདས་པའི་དངོས་གྲུབ་ནི། སྦྱོར་ལམ་ལས་ཀྱང་འདས་ཏེ་ས་དང་པོ་
ཐོབ་ནས་སྐད་ཅིག་རེ་རེར་ལུས་བརྒྱ་ཕྲག་མང་པོར་སྤྲུལ་ནས་སངས་རྒྱས་ཀྱི་ཞིང་
བརྒྱ་ཕྲག་མང་པོར་བགྲོད་ནུས་པ་ལ་སོགས་པ་ཡོན་ཏན་མཐའ་ཡས་པ་ཐོབ་པ་དང༌།
དེ་ནས་ཀྱང་ས་ལམ་གོང་ནས་གོང་དུ་བགྲོད་དེ་མཚན་བཅས་མཚན་མེད་ཀྱི་རྣལ་འབྱོར་
ཐམས་ཅད་མཐར་ཕྱིན་ཏེ། སྐྱོན་ཐམས་ཅད་ཟད། ཡོན་ཏན་ཐམས་ཅད་ཡོངས་སུ་
རྫོགས་པའི་
་ཐུགས་རྗེ་ཆེན་པོའི་གོ་འཕང་ མྱུར་དུ་ཐོབ་པར་འགྱུར་ཞེས་པའོ།།
དེ་འདྲ་བའི་ཕན་ཡོན་ཏན་ཚད་མེད་པ་དེ་ཐོབ་པ་ནི་ལམ་མཐོན་པོར་སོང་བའི་
སྐྱེས་བུ་དམ་པ་རྣམས་ལ་འབྱུང་གི། ཐམས་ཅད་ལ་ག་ལ་འབྱུང་སྙམ་པ་དང་། ལྷག་
པར་སྐྱེས་པའི་རྟེན་ལ་འབྱུང་གི། བུད་མེད་ཀྱི་རྟེན་ལ་དེ་འདྲ་ག་ལ་འབྱུང་སྙམ་ན།



224 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ཞུམ་པ་དེ་ལྟ་བུ་བྱ་མི་རིགས་ཀྱི། བླ་མ་དང་ཐུགས་རྗེ་ཆེན་པོ་ལ་སྙིང་ནས་དད་ཅིང་
གུས་པ་དང་། དམ་ཚིག་དང་སྡོམ་པ་ཚུལ་བཞིན་དུ་བསྲུང་བའི་སྒོ་ནས་ཐུགས་རྗེ་
ཆེན་པོའི་རྣལ་འབྱོར་ལ་གནས་ཏེ། བསྟོད་པ་འདིའི་སྒོ་ནས་གསོལ་བ་རྩེ་གཅིག་
ཏུ་བཏབ་ན་སྐྱེས་པ་དང་བུད་མེད་རིགས་མཐོ་དམན་སོགས་ཇི་ལྟར་ཡིན་ཀྱང་།
གོང་དུ་བཤད་པ་ལྟར་གྱི་དངོས་གྲུབ་ངེས་པར་ཐོབ་པར་འགྱུར། ཞེས་པའོ། དེ་ཡང་
སྤྱོད་འཇུག་ལས། བདག་གིས་བྱང་ཆུབ་ག་ལ་ཞེས། །སྒྱིད་ལུག་པར་ནི་མི་བྱ་སྟེ།
།འདི་ལྟར་དེ་བཞིན་གཤེགས་པ་ནི། །བདེན་པ་གསུང་པས་བདེན་འདི་གསུང་།
།སྦྲང་བུ་ཤ་སྦྲང་བུང་བ་དང་། །དེ་བཞིན་སྲིན་བུར་གང་གྱུར་པ། །དེས་ཀྱང་བརྩོན་
པའི་སྟོབས་བསྐྱེད་ན། བྱང་ཆུབ་ཐོབ་དཀའ་བླ་མེད་ཐོབ། །བདག་ལྟ་རིགས་ཀྱིས་
མིར་སྐྱེས་ལ། །ཕན་དང་གནོད་པ་ངོ་ཤེས་པས། །བྱང་ཆུབ་སྤྱོད་པ་མ་བཏང་ན།
།བདག་གིས་བྱང་ཆུབ་ཅིས་མི་འཐོབ། །ཅེས་གང་གསུངས་པ་ལྟར་རོ། །དེ་ཡང་
ཐུགས་རྗེ་ཆེན་པོའི་རྣལ་འབྱོར་ལ་གནས་ནས་བསྟོད་པ་བྱིན་རླབས་ཅན་འདི་ལྟ་
བུ་ལ་འབད་ན་ཕན་ཡོན་དེ་ལྟར་འབྱུང་བ་ལྟ་ཅི་སྨོས། ཐུགས་རྗེ་ཆེན་པོའི་མཚན་
ཙམ་བརྗོད་པ་དང་། ཡི་གེ་དྲུག་པའི་གཟུངས་ལན་ཅིག་བཟླས་པ་ལའང་ཕན་ཡོན་
མཐའ་ཡས་པ་འབྱུང་བར་སངས་རྒྱས་ཀྱིས་གསུངས་ཤིང་། ཐུགས་རྗེ་ཆེན་པོ་རང་
ཉིད་ཀྱིས་ཀྱང་ཞལ་གྱིས་བཞེས་སོ།།
དེ་ལྟར་ཡང་མདོ་སྡེ་ཟ་མ་ཏོག་བཀོད་པ་ལས། གང་བྱང་ཆུབ་སེམས་དཔའ་
སེམས་དཔའ་ཆེན་པོ་སྤྱན་རས་གཟིགས་ཀྱི་དབང་པོ་ཁྱོད་ཀྱི་མཚན་རྗེས་སུ་དྲན་
པའི་སེམས་ཅན་དེ་དག་ནི་བདེ་བ་དང་ལྡན་པ་ལགས་སོ། །ཐིག་ནག་པོ་ཅན་དང་།
འོ་དོད་འབོད་པ་དང་། སེམས་ཅན་དམྱལ་བར་སྐྱེས་པ་དང་། ཡི་དྭགས་ཀྱི་གྲོང་ཁྱེད་
དུ་སྐྱེས་པ་གང་དག་ཁྱོད་ཀྱི་མཚན་རྗེས་སུ་དྲན་པ་དེ་དག་ནི། ངན་སོང་གི་སྡུག་བསྔལ་



- ས ས ས ཅས་
སྐབས་བདུན་པ། 225
ཆེན་པོ་ལས་ཐར་བ་ལགས་སོ། །གང་ཁྱོད་ཀྱི་མཚན་རྗེས་སུ་དྲན་པ་དེ་དག་ནི་བསམ་
པ་ལེགས་པ་དང་ལྡན་པ་ལགས་ཏེ། དེ་དག་ནི་བདེ་བ་ཅན་གྱི་འཇིག་རྟེན་གྱི་ཁམས་སུ་
མཆིས་ནས། དེ་བཞིན་གཤེགས་པ་སྣང་བ་མཐའ་ཡས་ལས་ཆོས་ཉན་པར་འགྱུར་རོ།
།ཞེས་དང་། གང་ཡི་གེ་དྲུག་པའི་རིག་སྔགས་ཆེན་མོ་འདི་རྟག་ཏུ་འཛིན་ཅིང་ཟློས་པ་
ལ་བརྩོན་པའི་སེམས་ཅན་དེ་དག་ནི་བསོད་ནམས་དང་ལྡན་པ་ཡིན་ནོ།།
དེ་དག་བཟླས་པ་བྱེད་པའི་ཚེ། སངས་རྒྱས་བཅོམ་ལྡན་འདས་གངྒཱའི་ཀླུང་གི་བྱེ་
མ་སྙེད་ཕྲག་དགུ་བཅུ་རྩ་དགུ་འདུ་བར་འགྱུར་རོ། །བྱང་ཆུབ་སེམས་དཔའ་རྡུལ་ཕྲ་
རབ་དང་མཉམ་པ་དག་འདུ་བར་འགྱུར་རོ། །ཕ་རོལ་ཏུ་ཕྱིན་པ་དྲུག་སྒོ་ན་གནས་པར་
འགྱུར་རོ། །གཞན་ཡང་ལྷའི་སྡེ་སུམ་ཅུ་རྩ་གཉིས་ཀྱི་ལྷའི་བུ་དག་འདུ་བར་འགྱུར་རོ།
།རྒྱལ་པོ་ཆེན་པོ་བཞི་པོ་དག་ཀྱང་ཕྱོགས་བཞི་སྲུང་བར་འགྱུར་རོ། །ཀླུའི་རྒྱལ་པོ་རྒྱ་
མཚོ་མཆིང་རྣམས་དང་། ཀླུའི་རྒྱལ་པོ་མ་དྲོས་པ་དང་། ཀླུའི་རྒྱལ་པོ་འཇོག་པོ་ལ་
སོགས་ཏེ་ཀླུ་བྱེ་བ་ཁྲག་ཁྲིག་བརྒྱ་སྟོང་ཕྲག་དུ་མ་ནི་ས་ཡོངས་སུ་སྲུང་བར་བྱེད་དོ།
།གཞན་ཡང་ས་བླའི་གནོད་སྦྱིན་དག་ནི་བླ་གབ་མེད་པར་སྲུང་བར་བྱེད་དོ། །ཞེས་དང་།
ཡི་གེ་དྲུག་པའི་རིག་སྔགས་ཆེན་པོ་འདི་ལ་ལ་ཞིག་གི་ལུས་ལ་འཆང་ན། རིགས་ཀྱི་བུ་
དེའི་ལུས་ནི་རྡོ་རྗེའི་ལུས་སུ་རིག་པར་བྱའོ། །རིང་བསྲེལ་གྱི་མཆོད་རྟེན་དུ་རིག་པར་
བྱའོ། །དེ་བཞིན་གཤེགས་པའི་ཡེ་ཤེས་བྱེ་བར་རིག་པར་བྱའོ། །རིགས་ཀྱི་བུའམ་
རིགས་ཀྱི་བུ་མོ་ལ་ལ་ཞིག་ཡི་གེ་དྲུག་པའི་རིག་སྔགས་ཆེན་མོ་འདི་ཟློས་པར་བྱེད་ན།
དེ་ནི་སྤོབས་པ་མི་ཟད་པར་འགྱུར་རོ། །ཡེ་ཤེས་ཀྱི་ཕུང་པོ་རྣམ་པར་དག་པར་འགྱུར་
རོ། །བྱམས་པ་ཆེན་པོ་དང་སྙིང་རྗེ་ཆེན་པོ་དང་ལྡན་པར་འགྱུར་རོ། །ཉི་མ་རེ་རེ་ཞིང་
ཡང་ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པར་འགྱུར་རོ། །དེ་རིག་འཛིན་གྱི་འཁོར་
ལོས་བསྒྱུར་བའི་དབང་པོ་འཐོབ་པར་འགྱུར་རོ། །ལ་ལ་ཞིག་ལ་དབུགས་ཕྱིར་འབྱུང་



ན་ - *
226 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ཕོངས་
བ་དང་། ནང་དུ་རྔུབ་པར་བྱེད་ན། བྱམས་པས་ཀྱང་རུང་། ཞེ་སྡང་བས་ཀྱང་རུང་སྟེ།
དེ་དག་ཐམས་ཅད་བྱང་ཆུབ་སེམས་དཔའ་ཕྱིར་མི་ལྡོག་པར་འགྱུར་རོ། །བླ་ན་མེད་
པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་འགྱུར་
རོ། །ཞེས་སོགས་ཕན་ཡོན་མཐའ་ཡས་པ་གསུངས་སོ། །སློབ་དཔོན་ཙནྡྲ་གོ་མིས་
ཐུགས་རྗེ་ཆེན་པོ་ལ་བསྟོད་པ་ལས་ཀྱང་། ས་པ་གང་གིས་ང་ཡི་མཚན་ཐོས་ན།
།དེ་ཡི་སྡུག་བསྔལ་ཞི་བར་བྱའོ་ཞེས། །འགྲོ་ལ་ཉིད་ཀྱི་ཐུགས་རྗེས་ཞལ་བཞེས་ནས།
།བདག་ཅག་འགྲོ་བ་སེམས་ཅན་ཐམས་ཅད་ལ། །དུག་ལྔ་དུག་གསུམ་ནད་ཀྱིས་གཟིར་
ལགས་ན། །མི་བཟད་ནད་ནི་ཐུགས་རྗེས་ཞི་བར་མཛོད། །ཐུགས་རྗེའི་ཤུགས་ཀྱིས་
བདག་ལ་དགོངས་སུ་གསོལ། །ཐུགས་རྗེའི་སྤྱན་གྱིས་བདག་ལ་གཟིགས་སུ་གསོལ།
།ཐུགས་རྗེའི་གསུང་གིས་བདག་ལ་སྒྲོག་ཏུ་གསོལ། །ཞེས་དང་། ཐུགས་རྗེ་ཆེན་པོ་
འཕགས་པ་སྤྱན་རས་གཟིགས། །གང་དང་གང་ལ་མགོན་དང་སྐྱབས་མེད་པ། །དེ་དང་
དེ་ཡི་མགོན་སྐྱབས་ཞལ་བཞེས་ན། །སྐྱབས་མེད་སྡིག་ཅན་རྣམས་ལ་བསྐྱབ་ཏུ་གསོལ།
།སྐྱབས་མེད་ཚེ་འདས་རྣམས་ལ་བསྐྱབ་ཏུ་གསོལ། །སྐྱབས་མེད་འཁོར་བར་འཁྱམས་
ལ་བསྐྱབ་ཏུ་གསོལ། །ཞེས་གང་གསུངས་པ་ལྟར་རོ།།
དེ་ལྟར་ཐུགས་རྗེ་ཆེན་པོ་ལ་སྙིང་ནས་གསོལ་བ་བཏབ་ན་ནི། རིགས་མཐོ་དམན་
དང་། ཕོ་མོའི་ལུས་རྟེན་ལ་ཁྱད་མེད་པར་དངོས་གྲུབ་ངེས་པར་སྩོལ་ཞིང་། དེ་ཡང་
དུས་ནམ་གྱི་ཚེ་གསོལ་བ་བཏབ་ཀྱང་བྱིན་རླབས་དང་ཕན་ཡོན་ཆེན་པོ་འབྱུང་མོད།
ལྷག་པར་ཐོ་རངས་ཀྱི་དུས་སུ་གསོལ་བ་བཏབ་ན་བྱིན་རླབས་མྱུར་བར་གསུངས་ཏེ།
དེ་ཡང་སྐྱ་རེངས་དང་པོ་འཆར་བ་ན་ལངས་ཏེ་ཁྲུས་བྱས་ལ་གོས་གཙང་མ་བགོས་ཏེ་
སྟན་བདེ་བ་ལ་སྐྱིལ་ཀྲུང་བཅས། ལུས་དྲང་པོར་བསྲངས་ཏེ། ཐུགས་རྗེ་ཆེན་པོའི་
སྐུ་གསུང་ཐུགས་ཀྱི་ཡོན་ཏན་དྲན་པའི་དད་གུས་ཆེན་པོ་དང་། བྱམས་སྙིང་རྗེ་བྱང་
t



“ས ས ས ཅས་
སྐབས་བདུན་པ། 227
ཆུབ་ཀྱི་སེམས་ཤུགས་དྲག་པོའི་སྒོ་ནས་ཐུགས་རྗེ་ཆེན་པོའི་རྣལ་འབྱོར་ལ་གནས་ཏེ།
བསྟོད་པ་བྱིན་རླབས་ཅན་འདི་སྒྲ་དག་ཅིང་ཚིག་གསལ་བར་བཏོན་ཏེ་གསོལ་བ་བཏབ་
ན་བྱིན་རླབས་ཆེས་མྱུར་བར་འཇུག་སྟེ། སྔོན་ཡང་དག་པར་རྫོགས་པའི་སངས་རྒྱས་
ཀྱིས་ཀྱང་ཚེས་བཅོ་ལྔའི་སྐྱ་རེངས་འཆར་བའི་ཚོད་ཙམ་ན་བྱང་ཆུབ་བརྙེས་པ་དང་།
དགེ་སློང་མ་དཔལ་མོས་ཀྱང་དུས་ཚོད་དེ་ཙམ་ལ་མཆོག་གི་དངོས་གྲུབ་བརྙེས་ཤིང་།
དེ་བཞིན་དུ་སྔོན་གྱི་མཁས་གྲུབ་ཕལ་མོ་ཆེས་མཆོག་གི་དངོས་གྲུབ་བརྙེས་པའི་དུས་
ནི་ཐོ་རངས་ཀྱི་དུས་ཉིད་དུ་གསུངས་པས། ཕྱི་ནང་གི་རྟེན་འབྲེལ་ཁྱད་པར་ཅན་གྱི་
གནད་ཀྱིས་ཐོ་རངས་ཀྱི་དུས་སུ་དགེ་སྦྱོར་ལ་འབད་པ་གནད་ཆེའོ།།
དེ་ལྟར་ཡང་འཇམ་དཔལ་རྩ་རྒྱུད་ལས། མཚན་མོ་སྐྱིལ་ཀྲུང་བཅས་ནས་ནི།
།སྔོན་ཆད་དོན་ཡོད་བཟླས་བྱས་ན། །ཐོ་རངས་གྲུབ་པ་ཐོབ་འགྱུར་ཏེ། །ཟློས་པས་
མངོན་ཤེས་ལྔ་ཐོབ་འགྱུར། །དུར་ཁྲོད་རོ་ལ་འདུག་ནས་ནི། །སྡོམ་ཅན་འགུལ་
མེད་ཟློས་པ་ནི། །ཡི་གེ་གཅིག་པོ་དོན་ཆེན་ཏེ། །ཐོ་རངས་གྲུབ་པར་འདོད་པ་ཡིན།
།རིག་པའི་རྒྱལ་པོ་རྫུ་འཕྲུལ་ཆེ། །གལ་ཏེ་དུར་ཁྲོད་གནས་ནས་བཟླས། །ཟླ་བ་
དྲུག་གིས་གྲུབ་ཐོབ་སྟེ། །ཇི་ལྟར་འདོད་པའི་འབྲས་བུ་བྱེད། །གང་ཡང་རུང་བའི་
གནས་དག་ཏུ། །རྫུ་འཕྲུལ་ཆེན་པོས་ཟློས་བྱེད་ན། །དེ་ནས་གྲུབ་པ་ཐོབ་འགྱུར་ཏེ།
།སྔགས་པ་ལེགས་པར་སྦྱོར་བྱེད་ལའོ། །ཞེས་གྲུབ་པ་ཐོབ་པའི་དུས་ཐོ་རངས་སུ་
གསུང་། དེ་བཞིན་དུ་མགོན་པོ་ཀླུ་སྒྲུབ་ཀྱི་རིམ་ལྔ་དང་། སློབ་དཔོན་ཀླུའི་བྱང་
ཆུབ་ཀྱི་རྣམ་གཞག་རིམ་ལྔ་དང་། སློབ་དཔོན་ཨཱརྱ་དེ་བའི་སྤྱོད་བསྡུས་སྒྲོན་མེ་དང༌།
སློབ་དཔོན་ཟླ་བ་གྲགས་པའི་སྒྲོན་གསལ་སོགས་ཚད་མར་གྱུར་པའི་སྔགས་གཞུང་
མང་པོ་ནས་མཆོག་གི་དངོས་གྲུབ་ཐོབ་པའི་དུས་ཐོ་རངས་སུ་བཤད་དོ། །དེ་
ལྟར་རང་གི་ངོས་ནས་དལ་བའི་རྟེན་བཟང་པོ་ཐོབ། ཕྱིའི་རྐྱེན་བཤེས་གཉེན་དམ་



“ས ས ས ཅས་
228 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
པ་དང་མཇལ་བའི་བཀའ་དྲིན་ལས་ལམ་བདེ་ཞིང་འཁྲུལ་པ་མེད་པ། བྱ་སླ་ཞིང་
དོན་ཆེ་བ་བྱིན་རླབས་ཀྱི་ཚན་ཁ་ཆེས་ཆེར་ཆེ་བ་ཐུགས་རྗེ་ཆེན་པོའི་རྣལ་འབྱོར་
ལ་བརྟེན་ནས་ཐེག་པ་ཆེན་པོའི་ལམ་ཆ་ཚང་ལ་བསླབ་ཏུ་ཡོད་བའི་སྐབས་འདིར།
དོན་མེད་ཚེ་འདིའི་བྱ་བྱེད་བྱིས་པའི་རྩེད་མོ་དང་། སྨྱོན་པའི་ཟློས་གར་ལྟ་བུ་ལ་
ཆགས་ཤིང་། ཞེན་ཏེ་དལ་བ་སྟོང་ལོག་བྱེད་པ་དོར་ནས། འཕྲལ་དུ་སྙིང་པོ་བླངས་
ཏེ་གཏན་གྱི་མདུན་མའི་རྩ་བ་ཚུགས་པ་ཞིག་བྱ་བར་རིགས་སོ་ཞེས་རང་དང་གཞན་
ལ་གསོལ་བ་འདེབས་ཤིང་། དོན་དེ་ལྟར་འགྲུབ་པར་བླ་མ་ཐུགས་རྗེ་ཆེན་པོས་བྱིན་
གྱིས་བརླབ་ཏུ་གསོལ།། །།
༈ སྨྲས་པ། གང་སྐུའི་ཆ་ཤས་རྣམ་འདྲེན་སྟོང་གི་གཟུགས། །གང་གསུང་
བརྒྱད་ཁྲི་བཞི་སྟོང་ཀུན་གྱི་སྙིང་། །གང་ཐུགས་རྒྱལ་ཀུན་ཀཱ་རུ་ཎི་ཀཱའི་དངོས།
།གངས་རིའི་མགོན་པོ་ཐུགས་རྗེ་ཅན་དེར་འདུད། །རབ་འབྱམས་ཞིང་ན་བཞུགས་
པའི་རྒྱལ་བ་དང་། །རབ་ཏུ་དགའ་སོགས་སར་གནས་དཔའ་བོ་ཀུན། །རབ་འབྱམས་
རྒྱལ་བ་རྒྱམཚོའི་འབྱུང་གནས་ཁྱེད། །རབ་ཏུ་བསྔགས་པ་འབའ་ཞིག་ལྷུར་ལེན་མཛད།
།གྲུབ་པ་མཆོག་བརྙེས་དགེ་སློང་དཔལ་མོ་ཡིས། །གྲུབ་པའི་བསྟི་གནས་ཤིང་འཕེལ་
གནས་མཆོག་ཏུ། །གྲུབ་པ་བརྙེས་ཚེ་ཐུགས་རྗེ་ཆེ་བསྟོད་པས། །གྲུབ་པའི་བདེན་
ཚིག་འདི་ནི་དབྱངས་སུ་བསྒྲགས། །བསྟོད་ཚིག་རང་བཞིན་ལུས་བཟང་མཛེས་པ་ལ།
།གསལ་བྱེད་ལུང་རིགས་དོ་ཤལ་རྒྱན་བཟང་འདི། །ཕུལ་བའི་དགེ་བས་ཚེ་རབས་
ཐམས་ཅད་དུ། །ཕྱག་ན་པད་མོས་རྗེས་སུ་འཛིན་གྱུར་ཅིག །ཐུགས་རྗེ་ཆེན་པོའི་སྒྲུབ་
ཐབས་ཀྱི་དོན་རྣམ་པར་བཤད་པ། བྱ་བའི་རྒྱུད་ཀྱི་དོན་གསལ་མཁས་པའི་དགའ་སྟོན་
ཞེས་བྱ་བ་ལས། དགེ་སློང་མ་དཔལ་མོས་མཛད་པའི་ཐུགས་རྗེ་ཆེན་པོའི་བསྟོད་པའི་
དོན་བྱེ་བྲག་ཏུ་བཤད་པའི་སྐབས་ཏེ་བདུན་པའོ།། །།



ན་ - *
སྐབས་བདུན་པ། 229
།དེ་ལྟར་དལ་བའི་རྟེན་བཟང་པོ་ལ་སྙིང་པོ་ལེན་པར་འདོད་པའི་རྣམ་
དཔྱོད་ཅན་རྣམས་ཀྱིས་ཐོག་མར་དགེ་བའི་བཤེས་གཉེན་མཚན་ཉིད་དང་ལྡན་པ་རེ་
ལ་བརྟེན་ཏེ། བསྟེན་ཚུལ་མ་ལོག་པར་བསམ་སྦྱོར་གཉིས་ཀྱིས་ཚུལ་བཞིན་བསྟེན་
ལ་ལེགས་ཚོགས་ཐམས་ཅད་ཀྱི་རྩ་བ་ཚུགས་པ་ཞིག་བྱས། དེ་ནས་སྐྱེས་བུ་གསུམ་
གྱི་ལམ་ལ་རིམ་གྱིས་སྦྱངས་ཏེ་སྤྱོད་པ་སྤྱི་བསྒྲུབ་ཡན་ལ་མྱོང་བ་ཐོན་ངེས་ཤིག་བྱས་
དེ་ནས་རྒྱུད་སྔགས་ཀྱི་སྣོད་རུང་དུ་གྱུར་པ་ན་རྡོ་རྗེ་སློབ་དཔོན་མཚན་ཉིད་དང་ལྡན་
པའི་ཞབས་དྲུང་དུ་དབང་རྣམ་པར་དག་པ་ཞིག་ཐོབ་པར་བྱས། དབང་དུས་སུ་
ཁས་བླངས་པའི་དམ་ཚིག་དང་སྡོམ་པ་རྣམས་མིག་གི་འབྲས་བུ་བཞིན་དུ་སྲུང་བ་
གཞིར་བཞག །བྱ་བ་སྤྱིའི་རྒྱུད་བཞི་དང་། རིགས་གསུམ་སོ་སོའི་རྒྱུད་རྣམས་དང་།
དེ་དག་གི་དགོངས་པ་རྒྱ་གར་གྱི་མཁས་གྲུབ་ཚད་ལྡན་གྱིས་བཀྲལ་བའི་གཞུང་ཆེན་
མོ་རྣམས་ལ་ཐོས་བསམ་ཕུ་ཐག་ཆོད་པར་སྦྱངས། གལ་ཏེ་དེ་ཙམ་མ་ལྕོགས་ན་རྒྱུད་
དགོངས་འགྲེལ་དང་བཅས་པའི་དོན་ཐམས་ཅད་གང་ཟག་གཅིག་གི་ལམ་གྱི་རིམ་
པར་བསྒྲིགས་པའི་ལེགས་བཤད་ཟླ་མེད་རྡོ་རྗེ་འཆང་ཆེན་པོའི་ལམ་གྱི་རིམ་པ་དང་།
རྒྱུད་སྡེ་སྤྱིའི་རྣམ་བཤད་རྣམས་ལ་ཞིབ་ཏུ་སྦྱངས་ཤིང་། ཡི་གེ་འདི་ལྟ་བུས་ཀྱང་ལེགས་
བཤད་དེ་དག་ལ་བལྟ་བའི་གྲོགས་བྱས་ཏེ་ལམ་གྱི་གནད་རྣམས་ལ་ངེས་པ་རྙེད་པ་ན།
ཚེ་འདིའི་འཁྲི་བ་བཅད་དེ་དབེན་པའི་གནས་སུ་ཟབ་གསལ་གཉིས་མེད་ཀྱི་ལྷའི་རྣལ་
འབྱོར་རྩེ་གཅིག་ཏུ་བསྒོམ་ཞིང་ཡན་ལག་བཞིའི་བཟླས་བརྗོད་མཐར་ཕྱིན་པ་ཞིག་བྱས།
དེ་ནས་མཚན་བཅས་མཚན་མེད་ཀྱི་རྣལ་འབྱོར་བསྒོམས་ཏེ་མཐར་ཕྱིན་པ་ན་ཚེའི་
རིག་འཛིན་དང་གསུང་རབ་ཀྱི་ཚིག་དོན་མི་བརྗེད་པར་འཛིན་པའི་གཟུངས་དང་།
སྤོབས་པ་དང་། ཆོས་རབ་ཏུ་རྣམ་འབྱེད་ཀྱི་ཤེས་རབ་ཕུལ་ཕྱིན་རྣམས་བསྒྲུབས་ཏེ།
ལྷག་པའི་ལྷའི་བྱིན་རླབས་ཀྱི་མཐུ་དང་། རང་གི་བློ་གྲོས་ཀྱི་སྟོབས་གཉིས་ལ་བརྟེན་



“ - -ཅས་
230 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ནས་ཚོགས་རླབས་པོ་ཆེ་རྣམས་མྱུར་དུ་རྫོགས་པར་བྱེད་པ་དང་། ས་ལམ་མྱུར་དུ་
རྫོགས་པར་བྱེད་པ་ཡིན་ནོ།།
དེ་ཡང་འདིར་དངོས་སུ་ཐུགས་རྗེ་ཆེན་པོའི་སྒྲུབ་ཐབས་བཤད་པ་ཡིན་ཀྱང་།
ལྷའི་མངོན་རྟོགས་དང་། བཟླས་པའི་སྔགས་སོགས་ཐུན་མོང་མ་ཡིན་པའི་ཁྱད་པར་
རྣམས་མ་གཏོགས་ལམ་གྱི་ལུས་ནི་བྱ་རྒྱུད་རིགས་གསུམ་གྱི་ལྷ་གང་བསྒོམ་ཡང་ཁྱད་
པར་མེད་པས། ཐུབ་པ་དམ་ཚིག་གསུམ་བཀོད། འཕགས་མ་གདུགས་དཀར་ཅན།
རྗེ་བཙུན་འཇམ་པའི་དབྱངས། རྗེ་བཙུན་རྣམ་རྒྱལ་མ་སོགས་དེ་བཞིན་གཤེགས་པའི་
རིགས་ཀྱི་ལྷ་རྣམས་དང་། ཚེ་དཔག་མེད་ལྷ་དགུ། རྗེ་བཙུན་སྒྲོལ་མ་སོགས་པད་མའི་
རིགས་རྣམས་དང་། རྡོ་རྗེ་རྣམ་འཇོམས་སོགས་རྡོ་རྗེའི་རིགས་ཀྱི་ལྷ་གང་བསྒོམ་ཡང་།
ཐོག་མར་ལམ་ཐུན་མོང་བས་རྒྱུད་སྦྱངས་དགོས་ཚུལ། དེ་ནས་སྔགས་ལ་འཇུག་ཚུལ།
དམ་ཚིག་དང་སྡོམ་པ་བསྲུང་ཚུལ། ལྷ་དྲུག་སྒོམ་ཚུལ། མཚན་བཅས་མཚན་མེད་
ཀྱི་རྣལ་འབྱོར་སྐྱོང་ཚུལ་རྣམས་འདྲ་བས་ཐམས་ཅད་ལ་འདི་བཞིན་ཤེས་པར་བྱ་
ཞིང་། རྒྱུ་སྡེ་གོང་མ་རྣམས་ལ་ཡང་འདིར་བཤད་པ་ཕལ་ཆེར་གལ་ཆེ་བ་ཤ་སྟག་སྟེ།
རྣམ་སྣང་མངོན་བྱང་ལྟ་བུ་སྤྱོད་རྒྱུད་རྣམས་ནི་བྱ་བའི་རྒྱུད་དང་ལམ་གྱི་ལུས་འདྲ་
བས་ཤིན་ཏུ་གལ་ཆེ་ཞིང་། རྣལ་འབྱོར་རྒྱུད་དང་། བླ་མེད་གཉིས་ལ་ལྷའི་སྐྱེད་ཆོག་
སོགས་འདི་དང་མི་འདྲ་བའི་ཁྱད་པར་ཡོད་ཀྱང་། འདིར་བཤད་པའི་དམ་ཚིག་དང་
སྡོམ་པ་དག་པར་བྱེད་ཚུལ་སོགས་ནི་རྒྱུད་སྡེ་གོང་མ་གཉིས་ལའང་ཤིན་ཏུ་གལ་ཆེ་སྟེ།
བྱང་སེམས་ཀྱི་སྡོམ་པ་ནི་ཕར་ཕྱིན་ཐེག་པ་དང་། རྒྱུད་སྡེ་བཞི་ག་ལ་འདྲ་བས་དེ་ལ་
ཐུན་མོང་གི་སྡོམ་པ་ཞེས་གསུངས་པ་ཡིན།།
དེས་ན་བྱང་སེམས་ཀྱི་རྩ་ལྟུང་དང་ཉེས་བྱས་རྣམས་བསྲུང་ཚུལ་ཤེས་པ་ནི་
རྒྱུད་སྡེ་བཞི་ག་ལ་མེད་མི་རུང་དུ་ཤིན་ཏུ་གལ་ཆེ་ལ། དམ་ཚིག་གཞན་བསྟན་



ནས ༡༤ if;
སྐབས་བདུན་པ། 231
པ་རྣམས་ཀྱང་བྱ་རྒྱུད་ཀྱི་ཐུན་མོང་མ་ཡིན་པའི་བཅས་པ་རེ་གཉིས་མ་གཏོགས་
རྣལ་འབྱོར་བླ་མེད་ཀྱི་གདུལ་བྱས་ཀྱང་བསྲུང་དགོས་པའི་གལ་ཆེན་ཤ་སྟག་སྟེ།
མཁས་གྲུབ་ཆེན་པོ་ཤཱནྟི་པས་དགྲ་ནག་གི་དཀའ་འགྲེལ་དུ་ལེགས་གྲུབ་ཀྱི་རྒྱུད་ནས་
བཤད་པའི་དམ་ཚིག་རྣམས་ཞིབ་ཏུ་བཀོད་ནས། བླ་མེད་ཀྱི་རྣལ་འབྱོར་པ་དག་གིས་
ཀྱང་ཚུལ་དེ་ལྟར་བསྲུང་དགོས་པར་ནན་ཏན་དུ་གསུངས་པ་ལྟར་རོ། །དེ་ལྟར་བྱ་
བའི་རྒྱུད་ལ་ཞུགས་ནས་མཚན་བཅས་མཚན་མིང་གི་རྣལ་འབྱོར་མཐར་ཕྱིན་ཏེ།
ངེས་པར་ཚེ་གཅིག་ལ་འཚང་རྒྱ་བར་འདོད་པ་ན་གསང་སྔགས་བླ་མེད་ཀྱི་ལམ་ལ་
འཇུག་དགོས་ཏེ། ལམ་དེ་ལ་མ་བརྟེན་པ པར་འཚང་རྒྱ་བའི་ཐབས་མེད་ཅིང་། ལམ་
དེ་ལ་བརྟེན་ན་ཚེ་གཅིག་ལ་འཚང་རྒྱ་ནུས་པར་གསུངས་སོ།།
ལམ་གྱི་གནད་འདི་དག་ནི་ཤིན་ཏུ་རྟོགས་པར་དཀའ་བའི་དཀའ་གནས་མཐར་
ཐུག་ཡིན་པས། བརྒྱུད་ལྡན་དམ་པའི་མན་ངག་དང་། རྗེ་ཡབ་སྲས་ཀྱི་གསུང་རབ་
དྲི་མ་མེད་པ་རྣམས་ཞིབ་ཏུ་བལྟས་ནས་ཤེས་པར་བྱའོ། །དེ་ལྟར་འདིར་བཀོད་པ་
རྣམས་ནི་རྒྱལ་བའི་བཀའ་དང་། དེའི་དགོངས་པ་འགྲེལ་བའི་རྒྱ་བོད་ཀྱི་གཞུང་ཆེན་
མོ་རྣམས་ལ་གཙིགས་སུ་བྱས་ཤིང་། ལྷག་པར་རྗེ་ཐམས་ཅད་མཁྱེན་པས་མཛད་པའི་
རྡོ་རྗེ་འཆང་ཆེན་པོའི་ལམ་གྱི་རིམ་པའི་བྱ་རྒྱུད་ཀྱི་ལེའུའི་རྟོགས་དཀའ་བ་རྣམས་དང་།
དེར་གསལ་བར་མ་མཛད་པར་གཞན་ནས་ཤེས་པར་བྱ་བའི་ཞལ་འཕངས་མཛད་
པ་རྣམས་འདིར་ཞིབ་ཏུ་བྲིས་ནས་རྡོ་རྗེ་འཆང་ཆེན་པོའི་ལམ་གྱི་རིམ་པའི་འཕྲིན་
ལས་ཀྱི་ཞབས་འདེགས་ལྟ་བུར་བཀོད་པ་ཡིན་པས། བློ་གྲོས་དང་ལྡན་པ་རྣམས་
ཀྱིས་ཡི་གེ་འདི་ལྟ་བུ་ལ་བརྟེན་ནས་ཀྱང་རྡོ་རྗེ་འཆང་ཆེན་པོའི་ལམ་གྱི་རིམ་པ་
ལས་ཐོས་བསམ་གྱིས་ཞུགས་ཏེ་རང་གཞན་ཐམས་ཅད་སྨིན་གྲོལ་གྱི་ལམ་ལ་
འགོད་པ་དང༌། རྒྱལ་བའི་བསྟན་པ་རིན་པོ་ཆེ་ཕྱོགས་ཀུན་ཏུ་རྒྱས་པར་བྱའོ།



ཝ… L #
232 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
།རྩོད་དུས་འགྲོ་ལ་བརྩེ་བའི་དབང་གྱུར་སྙིང་སྟོབས་ཕུལ་ཕྱིན་རྒྱ་མཚོའི་རྡུལ་
ཞེས་རྒྱལ་སྲས་སྟོང་གི་དབུས་ན་པད་དཀར་ལྟ་བུར་སྙན་པར་གྲགས་དེ་ཡིས།
།སྙིགས་མའི་བྱིན་ཟ་དྲག་ཏུ་རྒོད་པའི་ནང་ན་བཟོད་གླགས་མེད་པའི་སྡུག་བསྔལ་
བརྒྱས་གཙེས་བདག་ཅག་མི་མཇེད་ཞིང་གི་མགོན་མེད་འགྲོ་བ་འདི་རྣམས་ལ།
།གཅིག་ཏུ་བརྩེ་བས་སྨོན་ལམ་ལྔ་བརྒྱའི་ས་བོན་གྲུང་པོ་སེམས་མཆོག་ས་གཞིར་
ལེགས་བཏབ་བགྲང་ཡས་བསྐལ་པར་ས་ལམ་སྡོང་པོ་ཁྱོན་ཡངས་རབ་འཕེལ་ཏེ།
།མཚན་དཔེ་མེ་ཏོག་སྟོབས་བཅུའི་འབྲས་བུས་རབ་དུད་འགྲོ་བའི་ཚ་གདུང་མ་ལུས་
སེལ་མཛད་ཐུབ་དབང་དཔག་བསམ་ལྗོན་པས་དུས་རྣམས་ཀུན་ཏུ་སྐྱོང་གྱུར་ཅིག
།བརྒྱད་ཁྲི་བཞི་སྟོང་ཆུ་གཏེར་ཆེན་པོ་རིགས་པའི་མགྱོགས་འགྲོས་བསྲུབས་པ་ལས་
བྱུང་བློ་བཟང་རྒྱལ་བ་གཉིས་པའི་ལེགས་བཤད་རབ་བརྟན་གསེར་གྱི་ས་གཞིའི་སྟེང་།
།བུ་རམ་ཤིང་པའི་གངས་རི་ལས་འོངས་བྱ་རྒྱུད་ཆུ་བོ་རྣམ་བཞི་རྒྱ་བོད་མཁས་པའི་
ལེགས་བཤད་ཆུ་ཀླུང་སྟོང་དང་ལྷན་ཅིག་བབས་པས་ཆེར་འཕེལ་བ། །རྒོལ་ངན་འཐོར་
རླུང་ཚོགས་ཀྱིས་ནམ་ཡང་བསྐྱོད་པར་མི་ནུས་རྣམ་དག་ལུང་དང་རིགས་པའི་ཁམས་
ལས་གྲུབ་པའི་རྡོ་རྗེའི་རྭ་བས་འཁོར་ཡུག་ཀུན་ཏུ་བསྐོར། །བློ་བཟང་མན་ངག་ནོར་
བུའི་ཚོགས་ཀྱིས་བྱུར་བུར་གཐམས་པའི་སྔོན་མེད་ལེགས་བཤད་རྒྱ་མཚོ་ཆེ་འདི་བླ་
མ་རྣམས་ཀྱི་མཐུ་ལས་བདག་གིས་གསར་དུ་བསྒྲུབས།།
འཇམ་མགོན་ལེགས་བཤད་འོད་སྟོང་ལ་བརྟེན་ཏེ། །རིགས་པས་བརྟགས་ནས་
སྦྱར་བ་ཡིན་མོད་ཀྱང་། །བདག་གི་བློ་མིག་ཤིན་ཏུ་མི་གསལ་བས། །ནོངས་པར་གང་
འགྱུར་ཐུབ་དབང་ཉིད་ལ་བཤགས། །རིང་ནས་གོམས་པའི་མཐུ་ཆེན་ད་
ན་དག་གིས་ཀྱང་།
།ཤིན་ཏུ་གཏིང་དཔག་དཀའ་བ་གསང་ཆེན་ཚུལ། །བླུན་རྨོངས་བདག་འདྲས་ཇི་
བཞིན་ག་ལ་རིག །དེ་ཕྱིར་འཁྲུལ་པ་ཅི་མཆིས་སྙིང་ནས་བཤགས། །སྐྱེས་ནས་



སྐབས་བདུན་པ། 233
རིང་པོར་མ་ལོན་བྱིས་པ་ཡིས། །འཁྲུལ་ཚིག་ཐར་ཐོར་སྨྲ་བར་བྱེད་ན་ཡང་།
།ཕ་མས་དེ་ལ་ཁྲོ་བར་མི་བྱེད་པར། །ལྷག་པར་ཡ་མཚན་མཚར་དུ་འཛིན་པ་ལྟར།
།འཆིང་བ་ཀུན་ལྡན་བླུན་རྨོངས་བདག་འདྲ་ཡིས། །འཁྲུལ་པའི་བླ་རྡོལ་ངང་ནས་
ལེགས་བཤད་ཚིག །ཐར་ཐོར་སྨྲ་བ་ཤིན་ཏུ་ཡ་མཚན་པ། །དགོངས་ནས་མཁས་
རྣམས་བདག་ལ་བརྩེ་བར་མཛོད། །ལྔ་བརྒྱ་ཐ་མར་གྱུར་པའི་དུས་མཐའ་འདིར།
།ཐུབ་པའི་ལུགས་བཟང་དྲི་མེད་འཛིན་རྣམས་ལ། །ལུས་མེད་གཉེན་གྱུར་བླུན་རྨོངས་
ཁྱུ་དག་གིས། །རྐན་རྩིའི་ཡུལ་དུ་རྐང་གཉིས་པ་བཞིན་སྨོད། །མཐུ་ཆེན་རྒྱལ་སྲས་
དག་གིས་མ་ཐུལ་བའི། །མ་རུངས་འགྲོ་ལ་བདག་འདྲས་ཅི་བྱར་ཡོད། །འོན་ཀྱང་
རང་བློ་ལེགས་བཤད་ལ་ཆགས་པས། །ཚེ་རབས་ཀུན་ཏུ་བག་ཆགས་འཇོག་ཕྱིར་བྲིས།
།མདོ་སྔགས་དྲི་བཟང་ཡོངས་སུ་རྫོགས་པ་ཡི། །བློ་བཟང་བསྟན་པའི་དགའ་ཚལ་རབ་
བཞད་པའི། །ལེགས་བཤད་འོད་སྟོང་ཉི་མ་དེང་ཤར་གྱིས། །གཟུར་གནས་བློ་ལྡན་
མ་ལུས་དགའ་བར་བྱོས། །དགེ་བ་འདི་ཡིས་ཚེ་རབས་ཐམས་ཅད་དུ། །ཐེག་མཆོག་
ལམ་གྱི་རྩ་བ་དགེ་བའི་བཤེས། །མཚན་ཉིད་ལྡན་པས་དགྱེས་བཞིན་རྗེས་བཟུང་སྟེ།
།རྒྱལ་བའི་ཆོས་ཚུལ་མ་ལུས་འཛིན་གྱུར་ཅིག །དེ་ཡི་མཐུ་ལས་ཟབ་དང་རྒྱ་ཆེའི་ཚུལ།
།མ་ནོར་ལམ་བཟང་བགྲོད་པ་མཐར་ཕྱིན་ཏེ། །མ་གྱུར་འགྲོ་བ་འདི་ཀུན་སྒྲོལ་བ་ལ།
།འཇམ་དབྱངས་བླ་མ་ལྟ་བུར་བདག་གྱུར་ཅིག །འགྲོ་བའི་བློ་མུན་སེལ་བའི་སྒྲོན་
མེའི་མཆོག །ཐུབ་པའི་བསྟན་པ་ཡུན་རིང་གནས་པ་དང་། །ལེགས་བཤད་འདིས་
ཀྱང་མཐའ་ཡས་འགྲོ་བ་ལ། །ཕན་དང་བདེ་བ་བླ་མེད་བགྱིད་གྱུར་ཅིག །ཚུལ་འདི་
སྒྲུབ་འདི་ཐོགས་མང་མཐུ་ལྡན་པ། །རྒྱལ་བས་བསྔགས་པའི་བསྟན་སྲུང་མ་ལུས་དང་།
།ཁྱད་པར་མྱུར་མཛད་མགོན་པོ་འཁོར་བཅས་ཀྱིས། །གཡེལ་བ་མེད་པར་རྟག་ཏུ་
གྲོགས་མཛོད་ཅིག །སྲས་བཅས་རྒྱལ་བ་ཀུན་གྱི་བྱིན་རླབས་དང་། །རྟེན་འབྲེལ་



234 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
བསླུ་བ་མེད་པའི་བདེན་པའི་མཐུས། །བདག་གིས་སྨོན་ལམ་ཇི་ལྟར་བྱས་པ་བཞིན།
།ཐུབ་བསྟན་དར་ཞིང་རྒྱས་པའི་བཀྲ་ཤིས་ཤོག །
ཅེས་ཐུགས་རྗེ་ཆེན་པོའི་སྒྲུབ་ཐབས་ཀྱི་དོན་རྣམ་པར་བཤད་པ་བྱ་བའི་རྒྱུད་
ཀྱི་དོན་གསལ་མཁས་པའི་དགའ་སྟོན་ཞེས་བྱ་བ་འདི་ནི། ལྷ་རྩེ་དགེ་སློང་ཡེ་ཤེས་
ལྷུན་གྲུབ་ཀྱིས་སྔ་མོ་ནས་ཡང་ཡང་
་བསྐུལ་ཞིང༌། ཕུག་ཆེན་རི་ཁྲོད་པ་དཀའ་ཆེན་
ཡེ་ཤེས་བསོད་ནམས་སོགས་དོན་གཉེར་ཅན་གཞན་མང་པོས་ཀྱང་པོ་བསྟོད་འདི་ལ་
འགྲེལ་པ་ཞིག་བགྱིས་ན་ལེགས་སོ་ཞེས་ཡང་ཡང་བསྐུལ་མ་བྱུང་ཡང་བླུན་རྨོངས་
བདག་འདྲའི་རྩོམ་པས་ཅི་ཞིག་རུང་སྙམ་དུ་རེ་ཞིག་བཏང་སྙོམས་སུ་ལུས། སླར་
ཡང་དགེ་སློང་ཡེ་ཤེས་ལྷུན་གྲུབ་ཀྱིས་ལྷ་རྫས་དྲི་མེད་གསེར་སིལ་མའི་མེ་ཏོག་དང་
བཅས་འདི་ལྟ་བུ་ཞིག་ཅིས་ཀྱང་དགོས་ཞེས་ནན་ཏན་ཆེན་པོས་བསྐུལ་བ་ལ་བརྟེན་ནས།
སྣང་བ་མཐའ་ཡས་ངུར་སྨྲིག་གར་གྱིས་རྣམ་པར་རོལ་པ་པཎ་ཆེན་ཐམས་ཅད་མཁྱེན་
པ་ཆེན་པོ་རྗེ་བཙུན་བློ་བཟང་ཡེ་ཤེས་དཔལ་བཟང་པོའི་སྐུ་དྲིན་ལས་རྒྱལ་བའི་བསྟན་
པའི་སྒོར་རབ་ཏུ་བྱུང་ཞིང་། ཆོས་རྣམས་ཀྱི་རྟེན་ཅིང་འབྲེལ་པར་འབྱུང་བའི་ངང་
ཚུལ་ཇི་བཞིན་གཟིགས་པ་རྗེ་བཙུན་བླ་མ་གྲུབ་པའི་དབང་ཕྱུག་ཆེན་པོ་བློ་བཟང་རྣམ་
རྒྱལ་དཔལ་བཟང་པོ་དང་། ཐུབ་བསྟན་ཡོངས་རྫོགས་ཀྱི་བདག་པོ་བཀའ་དྲིན་
མཚུངས་མེད་རྗེ་བཙུན་བླ་མ་བྱམས་པའི་མཚན་ཅན་གཉིས་ཀྱི་སྐུ་དྲིན་ལས་ཆོས་
ཚུལ་འདིའི་དབང་ལུང་མན་ངག་ལེགས་པར་ཐོག་པ་དགེ་སློང་ཡེ་ཤེས་རྒྱལ་མཚན་
གྱིས་རྡོ་རྗེ་འཆང་ཆེན་པོའི་ལམ་གྱི་རིམ་པ་ལ་གཞི་བྱས། བྱ་བ་སྤྱིའི་རྒྱུད་བཞི་དང་།
ཐུགས་རྗེ་ཆེན་པོའི་རྒྱུད་རྒྱ་གཞུང་རྣམས་ལ་ཞིབ་ཏུ་བརྟགས་ཤིང་རྒྱ་བོད་ཀྱི་ལེགས་
བཤད་ཁུངས་བཙུན་གཞན་དང་། སྙན་བརྒྱུད་ཀྱི་མན་ངག་གིས་ཀྱང་བརྒྱན་ཏེ་ལྕགས་
ཕོ་འབྲུག་གི་ལོ་ས་ག་ཟླ་བའི་ཚེས་བརྒྱད་ལ་མགོ་བརྩམས། ཆུ་སྟོད་ཟླ་བའི་ཚེས་བརྒྱད་



སྐབས་བདུན་པ། 235
ཀྱི་ཉིན་གྲུབ་པར་མདོ་སྔགས་ཏིང་འཛིན་ལེགས་པར་འཕེལ་བའི་གནས་མཆོག་དབེན་
གནས་བཀྲ་ཤིས་བསམ་གཏན་གླིང་དུ་སྦྱར་བ། འདིས་ཀྱང་ཐུབ་པའི་བསྟན་པ་རིན་པོ་
ཆེ་ཕྱོགས་ཀུན་ཏུ་འཕེལ་བར་གྱུར་ཅིག།། །།
༄༅། །ཨོཾ་སྭ་སྟི། རྒྱལ་བ་ཀུན་ལས་ཐུགས་རྗེ་ཆེས་ལྷག་པ། །འཕགས་མཆོག་
ཐུགས་རྗེ་ཆེན་པོའི་རྣལ་འབྱོར་ལ། །བརྟེན་ནས་སངས་རྒྱས་གོ་འཕང་སྒྲུབ་པའི་
ཚུལ། །རབ་གསལ་མན་ངག་གཞུང་མཆོག་དམ་པ་འདི། །ཕྱོགས་དུས་ཀུན་ཏུ་
འཕེལ་བར་བྱ་བའི་ཕྱིར། །བློ་བཟང་རྒྱལ་བ་གཉིས་པའི་བསྟན་པ་ལ། །མི་ཕྱེད་
དད་པ་བརྟན་པོའི་སྟོབས་ལྡན་པ། །མི་ཡི་དབང་ཕྱུག་ཕུན་ཚོགས་རྣམ་རྒྱལ་གྱིས།
།ས་ཡི་ཐིག་ལེ་པ་སྣམ་པད་ཚལ་དུ། །ཆོས་སྦྱིན་རྒྱ་ཆེར་སྤེལ་ཕྱིར་པར་དུ་བསྒྲུབས།
།དགེ་བ་འདི་ཡིས་ཚེ་རབས་ཐམས་ཅད་དུ། །ཐེག་མཆོག་དགེ་བའི་བཤེས་ཀྱིས་རྗེས་
བཟུང་ནས། །ལམ་བཟང་འདི་ཉིད་གོམས་པ་མཐར་ཕྱིན་ཏེ། །འགྲོ་ཀུན་སྒྲོལ་ཕྱིར་
ཀུན་མཁྱེན་མྱུར་ཐོབ་ཤོག །ཕ་མ་དྲིན་ཅན་འགྲོ་བ་མ་ལུས་དང་། །ཁྱད་པར་ཆོས་
འདིར་འབྲེལ་ཐོགས་སྐྱེ་བོ་ཀུན། །གནས་སྐབས་མཐར་ཐུག་འདོད་དོན་མ་ལུས་པ།
།འབད་མེད་ལྷུན་གྱིས་གྲུབ་པའི་བཀྲ་ཤིས་ཤོག །མངྒལཾ།། །།



སྨྱུང་གནས།
༡
༄༅། །སྨྱུང་གནས་བླ་བརྒྱུད་གསོལ་འདེབས། མཆོད་འཕྲེང་།
སྨོན་ལམ་རྣམས་བཞུགས་སོ། །
༄༅། །ཐུབ་པའི་དབང་པོ་རྗེ་བཙུན་སྤྱན་རས་གཟིགས། །དཔལ་ལྡན་དཔལ་
མོ་ཟླ་བ་གཞོན་ནུའི་ཞབས། །མཁས་གྲུབ་ཡེ་ཤེས་བཟང་དང་པེ་ཉ་བ། །ཟླ་བ་
རྒྱལ་མཚན་རྣམས་ལ་གསོལ་བ་འདེབས། །གྲུབ་ཐོབ་ཉི་ཕུག་པ་དང་རྡོ་རྗེ་རྒྱལ།
།མཁས་བཙུན་དགྲ་འཇིགས་ཞབས་དང་རྩི་འདུལ་བ། །བྱང་སེམས་བདེ་ཅན་པ་དང་
ཆུ་བཟང་པ། །རིན་ཆེན་ཤེར་འབུམ་རྣམས་ལ་གསོལ་བ་འདེབས། །རྒྱལ་བའི་སྲས་པོ་
ཐོགས་མེད་བཟང་པོ་དཔལ། །ཀུན་མཁྱེན་ཤེས་རབ་དཔལ་དང་ཚུལ་ཁྲིམས་མཚན།
།ཡོན་ཏན་རིན་ཆེན་སངས་རྒྱས་རྒྱ་མཚོའི་ཞབས། །སྐྱབས་མཆོག་དཔལ་མངའ་
རྣམས་ལ་གསོལ་བ་འདེབས། །གངས་ཅན་གྲུབ་མཆོག་རྒྱལ་བ་དབེན་ས་པ། །བུདྡྷ་
ཛྙཱ་ན་བློ་བཟང་ཆོས་ཀྱི་རྒྱལ། །དཀོན་མཆོག་རྒྱལ་མཚན་དམ་ཚིག་རྡོ་རྗེ་སྟེ། །མཁས་
གྲུབ་དམ་པ་རྣམས་ལ་གསོལ་བ་འདེབས། །རྗེ་བཙུན་བླ་མ་བློ་བཟང་ཡེ་ཤེས་ཞབས།
།སྤྲུལ་སྐུ་ལྷ་པ་རིག་གྲོལ་འདུས་པའི་གཙོ། །ཡེ་ཤེས་དཔལ་མངའ་མཁས་དང་གྲུབ་
པའི་རྗེ། །དྲིན་ཅན་བླ་མ་རྣམས་ལ་གསོལ་བ་འདེབས། །བློ་བཟང་རྣམ་དྲེན་རྒྱལ་བ་
ཀུན་གྱི་དངོས། །ངག་གི་དབང་ཕྱུག་བྱམས་དང་སྙིང་རྗེའི་གཏེར། །རྗེ་བཙུན་བློ་བཟང་
དཔལ་ལྡན་ཡེ་ཤེས་ཞབས། །བཀའ་དྲིན་མཉམ་མེད་རྩ་བའི་བླ་མ་ལ། །སྙིང་གི་ཁོང་



238 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ནས་གུས་པས་གསོལ་བ་འདེབས། །ཁྱབ་བདག་འཁོར་ལོའི་མགོན་པོ་ཐུགས་རྗེ་ཅན།
།ཉིད་སྐུའི་ཆ་ཤས་ལྷ་ལམ་ཡོངས་འགེངས་པའི། །རབ་འབྱམས་དཀྱིལ་འཁོར་འཁོར་
ལོའི་ལྷ་ཚོགས་ཀྱི། །རྟེན་དང་བརྟེན་པར་ཤར་ལ་གསོལ་བ་འདེབས། །དེ་ལྟར་
བསྟོད་པས་བྱང་ཆུབ་སྙིང་པོའི་བར། །དངོས་དང་བརྒྱུད་པའི་བླ་མ་མཆོག་རྣམས་ཀྱི།
།དྲི་མེད་རྣམ་ཐར་ཇི་བཞིན་འཛིན་པ་ལ། །རྟག་ཏུ་ངུ་དང་ནོར་བཟང་ལྟ་བུར་ཤོག
།སྐྱེ་བ་ཀུན་ཏུ་ཡང་དག་བླ་མ་དང་། །འབྲལ་མེད་ཆོས་ཀྱི་དཔལ་ལ་ལོངས་སྤྱོད་
ཅིང༌། །ས་དང་ལམ་གྱི་ཡོན་ཏན་རབ་རྫོགས་ནས། །རྡོ་རྗེ་འཆང་གི་གོ་འཕང་
མྱུར་ཐོབ་ཤོག །ཡན་ལག་བརྒྱད་ལྡན་ལྷ་ཡི་གངྒཱ་སོགས། །ཕྱོགས་དུས་ཀུན་ན་
མཆོད་ཡོན་ཅི་མཆིས་པ། །ཐུགས་རྗེ་ཆེན་པོའི་ལྷ་ཚོགས་མཉེས་ཕྱིར་འབུལ།
།བཞེས་ནས་བདག་ལ་དངོས་གྲུབ་སྩལ་དུ་གསོལ། །ཨོཾ་སརྦ་ཏ་ཐཱ་ག་ཏཱ་ཨཱ་རྱ་ལོ་ཀེ་
ཤཱ་རཱ་ས་པ་རི་ཝཱ་ར་ཨརྒཧཾ་པྲ་ཏཱི་ཙྪ་ཧཱུྃ་སྭཱ་ཧཱ། །ཤིན་ཏུ་རྣམ་དག་དྲི་མེད་ཡིད་འོང་བའི།
།ཕྱོགས་དུས་ཀུན་ན་ཞབས་བསིལ་ཅི་མཆིས་པ། །ཐུགས་རྗེ་ཆེན་པོའི་ལྷ་ཚོགས་
མཉེས་ཕྱིར་འབུལ། །བཞེས་ནས་ w། །ཨོཾ་སརྦ་ཏ་ཐཱ་ག་ཏཱ་ x པཱ་ཏྱཾ་པྲ་ཏཱི་ཙྪ་ཧཱུཾ་སྭཱཧཱ།
།འདབ་སྟོང་རབ་རྒྱས་པདྨ་དཀར་པོ་སོགས། །ཕྱོགས་དུས་ཀུན་ན་མེ་ཏོག་ཅི་མཆིས་
པ། །ཐུགས་རྗེ་ཆེན་པོའི་x། །བཞེས་ནས་ x ། །ཨོཾ་སརྦ་པུཉྩེ་པྲ་ཏཱི་ཙྪ་ཧཱུཾ་སྭཱཧཱ།
།མ་ལ་ཡ་ཡི་ཙན་དན་དྲི་ལ་སོགས། །ཕྱོགས་དུས་ཀུན་ན་བདུག་སྤོས་ཅི་མཆིས་པ།
།ཐུགས་རྗེ་ཆེན་པོའི་x། བཞེས་ནས་x། ཨོཾ་སརྦ་ x དྷུ་པེ་པྲ་ཏཱི་ཙྪ་སྭཱཧཱ། །མུན་པ་
ཀུན་སེལ་རྩི་བཅུད་སྒྲོན་མེ་སོགས། །ཕྱོགས་དུས་ཀུན་ན་སྣང་གསལ་ཅི་མཆིས་པ།
ཐུགས་རྗེ་ཆེན་པོའི་x། བཞེས་ནས་x། ཨོཾ་སརྦ་ x ཨཱ་ལོ་ཀེ་པྲ་ཏི་ཙྪ་ཧཱུྃ་སྭཱཧཱ། ཅན་
དན་གུར་གུམ་དྲིས་བསྒོས་སྤོས་ཆུ་སོགས། །ཕྱོགས་དུས་ཀུན་ན་དྲི་ཆབ་༤། ཐུགས་
རྗེ་ཆེན་པོའི་ x། བཞེས་ནས་x། ཨོཾ་སརྦ་“གནྡྷེ་པྲ་ཏཱི་ཙྪ་ཧཱུྃ་སྭཱཧཱ། །དཀར་གསུམ་
བ



སྨྱུང་གནས་བླ་བརྒྱུད་གསོལ་འདེབས། མཆོད་འཕྲེང་། སྨོན་ལམ་རྣམས་བཞུགས་སོ། ། 239
མངར་གསུམ་བདུད་རྩིའི་ཟས་ལ་སོགས། །ཕྱོགས་དུས་ཀུན་ན་ཞལ་ཟས་ཅི་མཆིས་པ།
།ཐུགས་རྗེ་*། བཞེས་ནས་། ཨོཾ་སརྦ་”ནི་ཝི་དེ་པྲ་ཏཱི་ཙྪ་ཧཱུྃ་སྭཱཧཱ། །ཡན་ལག་
དྲུག་ལྡན་ལྷ་ཡི་སིལ་སྙན་སོགས། །ཕྱོགས་དུས་ཀུན་ན་རོལ་མོ་x། ཐུགས་རྗེ་*།
ཨོཾ་སརྦ་x ཤཔྟ་པྲ་ཏཱི་ཙྪ་ཧཱུཾ་སྭཱཧཱ། །གཟུགས་བརྙན་ཀུན་གསལ་རིན་ཆེན་བཻཌཱུར་སོགས།
།ཕྱོགས་དུས་ཀུན་ན་གཟུགས་མཆོག་ཅི་x། །ཐུགས་རྗེ་*། །བཞེས་ནས་x། ཨོ་
སརྦ་* རཱུ་པཾ་པྲ་ཏཱི་ཙྪ་སྭཱཧཱ། །དཔག་བསམ་ལས་བྱུང་བརྗོད་བྲལ་དབྱངས་ལ་སོགས།
།ཕྱོགས་དུས་ཀུན་ན་སྒྲ་སྙན་ཅི་མཆིས་པ། །ཐུགས་རྗེ་ཆེན་པོའི་༤། །བཞེས་ནས་།
།ཨོཾ་སམྦོ་* ཤཔྟ་པྲ་ཏི་ཙྪ་ཧཱུཾ་སྭཱཧཱ། །ཡིད་འོང་ཙན་དན་དཀར་པོའི་དྲི་ལ་སོགས།
།ཕྱོགས་དུས་ཀུན་ན་དྲི་མཆོག་ཅི་མཆིས་པ། །ཐུགས་རྗེ་ཆེན་པོའི་སྣ། །བཞེས་ནས་x།
།ཨོཾ་སརྦ་* གནྡྷེ་པྲ་ཏི་ཙྪ་ཧཱུཾ་སྭཱཧཱ། སྟོང་གསུམ་སྙིང་པོ་ཚངས་གནས་བདུད་རྩི་སོགས།
།ཕྱོགས་དུས་ཀུན་ན་རོ་མཆོག་ཅི་x། །ཐུགས་རྗེ་ཆེན་པོའི་x། །བཞེས་ནས་
x། །ཨོཾ་སརྦ་* ར་ས་པྲ་ཏི་ཙྪ་ཧཱུཾ་སྭཱཧཱ། སྲབ་འཇམ་པཉྩ་ལི་ཀའི་གོས་ལ་སོགས།
།ཕྱོགས་དུས་ཀུན་ན་རེག་མཆོག་ཅི་x། །ཐུགས་རྗེ་ཆེན་པོའི་x། །བཞེས་ནས་“།
།ཨོཾ་སམྦོ་*། །སྤན་པྲ་ཏི་ཙྪ་ཧཱུཾ་སྭཱཧཱ། འཇིག་རྟེན་འདི་ཡི་ཕུན་སུམ་ཚོགས་པའི་
མཆོག །རིན་ཆེན་བདུན་གྱིས་ལྷ་ཡི་ལམ་བཀང་སྟེ། །ཐུགས་རྗེ་ཆེན་པོའི་
།བཞེས་ནས་x། །ཨོཾ་སརྦ་ཏ་ཐཱ་ག་ཏཱ་ཨཱརྱ་ལོ་ཀེ་ཤཱ་རཱ་ས་པ་རི་ཝ་ར་མཧཱ་ས་པ་
རནྟ་པྲ་ཏཱི་ཙྪ་ཧཱུཾ་སྭཱཧཱ། ཐུགས་རྗེ་ཆེན་པོའི་ལྷ་ཚོགས་ལ་མཆོད་པའི་ཚིགས་སུ་བཅད་
པ་འདི་ནི་འཇམ་དཔལ་རྩ་རྒྱུད་དང་། ལེགས་གྲུབ་སོགས་བྱ་བའི་རྒྱུད་ནས་བཤད་
པ་དང་མཐུན་པར་བཀོད་པའོ།།
རྒྱལ་ཀུན་ཐུགས་རྗེའི་སྤྱི་གཟུགས་སྤྱན་རས་གཟིགས། །ཐབས་མཁས་སྤྲུལ་པས་
ལྷ་ཡི་ལམ་འགེངས་པ། །མཆོག་གསུམ་ཀུན་འདུས་དཀྱིལ་འཁོར་ལྷ་ཚོགས་ཀྱིས།



240 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
།བདག་གི་སྨོན་པའི་དཔང་པོ་མཛད་དུ་གསོལ། །དུས་གསུམ་དང་འབྲེལ་དགེ་
བ་ཅི་ཡོད་དང་། །ཁྱད་པར་ཐུགས་རྗེ་ཆེན་པོའི་ལྷ་ཚོགས་ལ། །རྩེ་གཅིག་མོས་
པས་མཆོད་བསྟོད་སྒོམ་བཟླས་ལ། །འབད་པའི་དགེ་བ་ཇི་སྙེད་མཆིས་པ་དེས།
།དེང་ནས་སྐྱེ་ཞིང་སྐྱེ་བ་ཐམས་ཅད་དུ། །ཐེག་མཆོད་ལམ་གྱི་རྩ་བ་དགེ་བའི་བཤེས།
།མཚན་ཉིད་ལྡན་པས་རྗེས་སུ་འཛིན་པ་དང་། །བཀའ་བཞིན་སྒྲུབ་པས་མཉེས་པ་ལྷུར་
ཕྱེད་ཤོག །ལམ་བཟང་སྒྲུབ་ལ་བར་དུ་གཅོད་པའི་རྒྱུ། །ལོག་པའི་བཤེས་དང་སྡིག་
པའི་གྲོགས་རྣམས་ཀྱི། །དབང་དུ་སྐད་ཅིག་ཙམ་ཡང་མི་འགྲོ་ཞིང་། །ཆོས་བཞིན་སྒྲུབ་
པའི་མཐུན་རྐྱེན་ཀུན་ཚང་ཤོག །བཤེས་གཉེན་དམ་པའི་ཞལ་གྱི་པདྨོ་ལས། །ལེགས་
འོང་ཟབ་དང་རྒྱ་ཆེའི་ཚུལ་རྣམས་ལ། །གཞན་དྲིང་མི་འཇོག་ངེས་པ་རྙེད་པ་དང་།
།དེ་དོན་རྩེ་གཅིག་སྒྲུབ་ལ་བརྩོན་པར་ཤོག །
དལ་འབྱོར་རྙེད་དཀའ་མྱུར་དུ་འཇིག་པ་དང་། །ཕྱེ་མར་ངན་འགྲོའི་གཡང་ས་
འཇོགས་རུང་ཚུལ། །བསམས་ནས་སྐྱབས་འགྲོ་ལས་འབྲས་སྤང་བླང་ལ། །འབད་པས་
ཡང་དག་ལམ་གྱི་གཞི་ཟིན་ཤོག །ཡུལ་ལ་སྲེད་པའི་ཆུ་བོས་དབང་མེད་ཁྱེར། །ལས་
ཀྱི་རླུང་གིས་མཐོ་དམའ་ཀུན་ཏུ་འཁྱམས། །སྐྱེ་རྒ་ན་འཆིའི་ཆུ་སྲིན་བརྒྱས་གཙེས་པ།
།འཇིགས་རུང་སྲིད་པའི་མཚོ་ལས་ཐར་བར་ཤོག །བདེ་བ་འདོད་ནས་ངལ་བ་ཅི་
བྱས་ཀུན། །སླར་ཡང་མི་བཟོད་སྡུག་བསྔལ་འབྱུང་བའི་རྒྱུ། །འཁོར་བའི་མཚམས་
སྦྱོར་ལས་ཉོན་འཁྲི་ཤིང་གི། རྩ་བ་མྱུར་དུ་ཐོན་པར་བྱིན་གྱིས་རློབས། །ཐོག་མེད་
དུས་ཀྱི་དྲིན་ཅན་ཕ་མ་རྣམས། །རབ་འབར་སྡུག་བསྔལ་གསུམ་གྱི་མེ་འོབས་ལས།
།སྒྲོལ་ལ་སྐད་ཅིག་ཙམ་ཡང་མི་ཞུམ་པའི། །ལྷག་བསམ་སྙིང་སྟོབས་སྐྱེ་བར་བྱིན་
གྱིས་རློབས། །འཕགས་མཆོག་ཐུགས་རྗེ་ཆེན་པོས་སྔོན་གྱི་ཚེ། །བདེ་གཤེགས་རིན་
ཆེན་སྙིང་པོའི་སྤྱན་སྔ་རུ། །དམ་བཅས་སྨོན་ལམ་ཇི་ལྟར་མཛད་པ་བཞིན། །བདག་



སྨྱུང་གནས་བླ་བརྒྱུད་གསོལ་འདེབས། མཆོད་འཕྲེང་། སྨོན་ལམ་རྣམས་བཞུགས་སོ། ། 241
གི་སྨོན་པའང་དེ་བཞིན་འགྲུབ་གྱུར་ཅིག །རྒྱལ་སྲས་སྤྱོད་ལ་སློབ་པའི་སྐབས་ཀུན་ཏུ།
།སྒྱིད་ལུག་ཞུམ་པ་ནམ་ཡང་མི་སྐྱེ་ཞིང་། །ཐབས་ཤེས་ཟུང་འབྲེལ་ལམ་བཟང་སྒྲུབ་པ་
ལ། །རྨི་ལམ་དུ་ཡང་གཡེལ་བར་མ་གྱུར་ཅིག །
རིན་ཆེན་སེམས་མཆོག་ཆེས་ཆེར་སྟོབས་རྒྱས་ཏེ། །ཐབས་མཁས་ཐེག་པའི་སྣོད་
དུ་གྱུར་པ་ན། །རྡོ་རྗེ་སློབ་དཔོན་མཆོག་གི་བཀའ་དྲིན་ལས། །རྣམ་དག་དབང་གིས་
བདག་རྒྱུད་སྨིན་པར་ཤོག །དེའི་ཚེ་ལྷ་དང་བླ་མའི་སྤྱན་སྔ་རུ། །ཇི་ལྟར་ཁས་བླངས་
དམ་ཚིག་སྡོམ་པ་རྣམས། །སྲོག་གི་ཕྱིར་ཡང་གཏོང་བར་མི་བྱེད་པར། །དངོས་གྲུབ་
རྩ་བ་ཚུགས་པར་བྱིན་གྱིས་རློབས། །ཐབས་མཁས་ཐུགས་རྗེ་ལྡན་པའི་དེད་དཔོན་གྱི།
།མཐུ་ལས་རྒྱུད་སྡེ་རྒྱ་མཚོའི་འཇིང་བརྒལ་ཏེ། །རྒྱུད་དོན་སྙིང་པོ་དེ་ཉིད་རིན་ཆེན་བཅུ།
།རྙེད་ནས་སྒྲུབ་པའི་རྒྱལ་མཚན་རྩེར་མཆོད་ཤོག །ཡིད་འོང་དབེན་པའི་ནགས་ཚལ་
ཉམས་དགའ་བར། །འདོད་ཆུང་ཆོག་ཤེས་མང་ཐོས་ཞི་དུལ་ཅན། །རྒྱལ་བས་
བསྔགས་པའི་གྲོགས་དང་ལྷན་ཅིག་ཏུ། །རྩེ་གཅིག་སྒྲུབ་པ་སྙིང་པོར་བྱེད་པར་ཤོག
།བླ་མ་ཐུགས་རྗེ་ཆེན་པོའི་ལྷ་ཡི་ཚོགས། །འཆི་མེད་ལམ་ཀུན་ཡོངས་སུ་གང་བ་ལ།
།དངོས་བཤམས་ཡིད་སྤྲུལ་མཆོད་སྤྲིན་རྒྱ་མཚོ་ཡིས། །མཆོད་པས་རླབས་ཆེན་
བསོད་ནམས་ཚོགས་རྫོགས་ཤོག །ཕྱི་ནང་ཆོས་རྣམས་བྲག་ཆ་ཇི་བཞིན་དུ། །རང་
རང་རྐྱེན་ལ་བརྟེན་ནས་བཏགས་ཙམ་ལས། །ངོ་བོས་གྲུབ་པ་རྡུལ་ཙམ་མ་མཆིས་པའི།
།དོན་དམ་སྟོང་པའི་གནས་ལུགས་རྟོགས་པར་ཤོག །
རང་བཞིན་རྣམ་དག་ངང་དུ་བདག་དང་ལྷ། །ངོ་བོ་དབྱེར་མེད་བརྗོད་བྲལ་
ཚུལ་རིག་ནས། །དོན་དམ་སྟོང་པའི་ལྷ་མཆོག་རྩེ་གཅིག་ཏུ། །བསྒོམས་པས་
རྒྱལ་བའི་ཆོས་སྐུ་མྱུར་འགྲུབ་ཤོག །རྣམ་པར་མི་རྟོག་ངང་ལས་གསལ་རིག་གི།
གཟུང་རྣམ་གསང་སྔགས་མཆོག་གི་སྒྲར་ཤར་བ། །སྒྲ་དང་ཡི་གེའི་ལྷ་ཉིད་བསྒོམས་



242 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
པའི་མཐུས། །རྒྱལ་བའི་གསུང་དབྱངས་མྱུར་དུ་འགྲུབ་པར་ཤོག །རབ་འབྱམས་
རྒྱལ་བའི་འཁོར་ལོ་ཀུན་གྱི་དངོས། །མཚན་དཔེའི་གཟུགས་རྫོགས་ཕྱག་རྒྱ་མཚན་
མའི་ལྷ། །བསྒོམས་པས་མ་དག་དྲི་མ་
་མ་ཀུན་སྦྱངས་ཏེ། །རྒྱལ་བའི་གཟུགས་སྐུ་མྱུར་
དུ་འགྲུབ་པར་ཤོག །དག་པ་གཉིས་ལྡན་ཡེ་ཤེས་ཆོས་སྐུ་ཉིད། །རབ་འབྱམས་རྟེན
དང་བརྟེན་པར་ཡོངས་ཤར་བ། །ཟབ་གསལ་གཉིས་མེད་ལྷ་ཡི་རྣལ་འབྱོར་གྱིས།
།ཐ་མལ་སྣང་ཞེན་དྲི་མ་དྲུངས་འབྱིན་ཤོག །ཡན་ལག་རྣམ་བཞིའི་བཟླས་བརྗོད་
དབྱར་སྐྱེས་རྔས། །རྒྱལ་བའི་ཐུགས་རྗེའི་ཆུ་འཛིན་རབ་བསྐུལ་ཏེ། །ཐུན་མོང་
མཆོག་གི་དངོས་གྲུབ་གྲུ་ཆར་གྱིས། །བདག་གཞན་མ་ལུས་ཚིམ་པ་ཉིད་གྱུར་ཅིག
།མེ་དང་སྒྲ་ལ་གཞོལ་བའི་བསམ་གཏན་གྱིས། །གཡོ་མེད་རི་དབང་ལྟ་བུར་གནས་
གྱུར་ཅིང་། །ཕུལ་བྱུང་བདེ་བས་བརྒྱན་པའི་ཏིང་ངེ་འཛིན་རྩལ། །རྫོགས་ཏེ་མཚན་
བཅས་རྣལ་འབྱོར་མཐར་ཕྱིན་ཤོག
མཚན་འཛིན་དམིགས་གཏད་མ་ལུས་འཇིག་བྱེད་པ། །སྒྲ་མཐར་ཐར་པ་སྟེར་
བའི་རྣལ་འབྱོར་གྱིས། །ཉོན་མོངས་ཤེས་བྱའི་སྒྲིབ་པ་ཀུན་སྦྱངས་ཏེ། །སྐུ་གསུམ་
མྱུར་དུ་ཐོབ་པར་བྱིན་གྱིས་རློབས། །ཐམས་ཅད་གཟིགས་པའི་གོ་འཕང་ཐོབ་པ་ན།
།འགྲོ་བའི་གྲངས་དང་མཚུངས་པའི་སྤྲུལ་པ་ཡིས། །མཁའ་མཉམ་ཡིད་ཅན་མ་ལུས་
སྒྲོལ་བ་ལ། །མགོན་པོ་ཐུགས་རྗེ་ཅན་དང་མཚུངས་པར་ཤོག །བདག་ཉིད་མཐོང་
ཐོས་དྲན་རེག་མ་ལུས་དང་། མིང་ཙམ་འཛིན་པར་བྱེད་པ་ཐམས་ཅད་ཀྱང་། །དེ་ཡི་
མོད་ལ་མི་འདོད་ཀུན་ཞི་ཞིང་། །བསམ་དོན་ཐམས་ཅད་འབད་མེད་འགྲུབ་པར་ཤོག
།བདག་ལ་སྙིང་ནས་དད་པར་བྱེད་པའམ། །ཁྲོ་བོའི་སེམས་ཀྱིས་མི་སྙན་བརྗོད་ཀྱང་
རུང་། །བཟང་ངན་འབྲེལ་པ་ཐོགས་པ་མ་ལུས་པ། །ཐམས་ཅད་བྱང་ཆུབ་ལམ་ལ་
འགོད་པར་ཤོག །ནམ་མཁའི་མཐས་གཏུགས་
མཐས་གཏུགས་གྱུར་པའི་སེམས་ཅན་ཀུན། །སྲིད་



སྨྱུང་གནས་བླ་བརྒྱུད་གསོལ་འདེབས། མཆོད་འཕྲེང་། སྨོན་ལམ་རྣམས་བཞུགས་སོ། ། 243
དང་ཞི་བའི་མཐའ་ལས་སྒྲོལ་བ་ལ། །མཁྱེན་བརྩེ་ནུས་མཐུ་ཐོགས་པ་མི་མངའ་བ།
།རིགས་གསུམ་མགོན་པོ་ཉིད་དང་མཚུངས་པར་ཤོག
རྨད་བྱུང་སྲས་བཅས་རྒྱལ་བའི་བྱིན་རླབས་དང་། །རྟེན་འབྲེལ་བསླུ་བ་མེད་པའི་
བདེན་པ་དང་། །བདག་གི་ལྷག་བསམ་དག་པའི་མཐུ་སྟོབས་ཀྱིས། །རྣམ་དག་སྨོན་པའི་
གནས་འདི་འགྲུབ་པར་ཤོག །སྨྱུང་གནས་བླ་བརྒྱུད་གསོལ་འདེབས། མཆོད་འཕྲེང་།
སྨོན་ལམ་དང་བཅས་པ་འདི་ནི། དགེ་སློང་ཡེ་ཤེས་རྒྱལ་མཚན་གྱིས་བཀྲ་ཤིས་བསམ་
གཏན་གླིང་དུ་བྲིས་པ། འདིས་སྐྱེ་འགྲོ་མང་པོ་ལ་ཕན་པར་གྱུར་ཅིག ། །།
༢
༄༅། །ཐུགས་རྗེ་ཆེན་པོ་བཅུ་གཅིག་ཞལ་གྱི་སྒྲུབ་ཐབས་
སྨྱུང་བར་གནས་པའི་ཆོ་ག་བདག་མདུན་བུམ་གསུམ་ཆ་ལག་ཚང་
བ་བཞུགས་སོ།
༄༅། །རྗེ་བཙུན་བླ་མ་དམ་པ་མགོན་པོ་སྤྱན་རས་གཟིགས་དང་དབྱེར་མ་མཆིས་
པའི་ཞབས་ལ་ཕྱག་འཚལ་ལོ། །བརྩེ་བ་ཆེན་པོས་དུས་ཐམས་ཅད་དུ་རྗེས་སུ་གཟུང་
དུ་གསོལ། འདིར་འཕགས་པ་ཐུགས་རྗེ་ཆེན་པོ་ཞལ་བཅུ་གཅིག་པའི་རྣལ་འབྱོར་
གྱི་སྒོ་ནས་སྨྱུང་གནས་ཀྱི་ཆོ་ག་ཇི་ལྟར་བྱ་བ་ལ་ཐོག་མར་བཅའ་གཞི་བཤམ་ཚུལ་ནི།
གནས་ཁང་བྱི་དོར་ལེགས་པར་བྱས་ལ་ཐུགས་རྗེ་ཆེན་པོ་ཞལ་བཅུ་གཅིག་པའི་སྐུ་
གཟུགས་བྲིས་འབུར་གང་ཡང་རུང་བ་བྱོན་ལེགས་པ་རབ་གནས་ཅན་ཞིག་གིས་གཙོས་
སྐུ་གསུང་ཐུགས་ཀྱི་རྟེན་རྣམས་ལེགས་པར་བཀྲམས། སྟེང་དུ་བླ་བྲེ་དང་གདུགས་ལ་
སོགས་པ་མཆོད་རྫས་ཅི་འབྱོར་པས་བརྒྱན། རང་དང་མདུན་སྤྲོད་དུ་སྟེགས་བུ་བཟང་
པོའི་ཁར་ཐུགས་རྗེ་ཆེན་པོའི་དཀྱིལ་འཁོར་རྡུལ་ཚོན་ནམ། རས་བྲིས་མཚན་ཉིད་ཚང་



244 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
བ་བཤམས། གཞན་ལ་དབང་བསྐུར་བ་དང་རང་ཉིད་བདག་འཇུག་ལེན་པ་སོགས་ལ་
དཀྱིལ་འཁོར་ངེས་པར་དགོས་ཤིང་།།
དེ ་ལྟ་མིན་པར་རང་གཞན་གྱི་དོན་དུ་སྨྱུང་གནས་ཀྱི་ཆོ་ག་བྱེད་པ་ལ་
དཀྱིལ་འཁོར་ཡོད་ན་ཕུན་སུམ་ཚོགས་ཤིང་། ཅིས་ཀྱང་མ་གྲུབ་ན་མཎྜལ་གྱི་
སྟེང་དུ་རྡུལ་ཚོན་གྱི་པདྨ་བརྒྱད་བྲིས་པའི་ཁར་ཚོན་སྤུངས་སམ། ས་བོན་ནམ།
སྐུ་གཟུགས་སམ། མ་ཐ་འབྲུའི་ཚོམ་བུ་དགོད། དེའི་མཐའ་སྐོར་དུ་མཆོད་འགོ་
རྟེན་གྱི་གཡས་ངོས་ནས་བརྩམས་པའི་ཆུ་གཉིས་ཉེར་སྤྱོད་རྣམས་རབ་བརྒྱ་རྩ་
སོགས་གང་བཟང་དང་། མ་ཐ་ལྷ་གྲངས་དང་མཉམ་པ་གཡོ་སྒྱུ་མེད་པར་བཙལ་
ལ་བཀོད་པ་མཛེས་པར་བཤམ། དཀྱིལ་འཁོར་གྱི་མདུན་དུ་ཐུགས་རྗེ་ཆེན་པོའི་ལྷ་
ཚོགས་ལ་འབུལ་རྒྱུའི་དཀར་གཏོར་ཟླུམ་པོ། དེའི་གཡས་སུ་ཆོས་སྐྱོང་གི་གཏོར་མ།
གཡོན་དུ་གཞི་བདག་གཏོར་མ་རྣམས་ཕྱག་ལེན་བཞིན་བཤམ། དཀྱིལ་འཁོར་
གྱི་མདུན་ངོས་སྟེགས་བུ་ཇི་ལྟར་འཚམ་པའི་ཁར་མེ་ཏོག་གི་ཚོམ་བུའམ། པདྨ་
འདབ་བརྒྱད་བྲིས་པའི་སྟེང་དུ་ཀུ་ཤ་བཏིང་བ་ལ་རྣམ་རྒྱལ་བུམ་པ་དང་ལས་
བུམ་གཉིས་རྒྱུ་དང་ཁ་དོག་དང་དབྱིབས་ལ་སོགས་པ་མཚན་ཉིད་དང་ལྡན་པ།
ནང་ཆུ་གཙང་གིས་གསུམ་གཉིས་ཙམ་བཀངས་ཏེ་བྱ་རྒྱུད་ནས་བཤད་པའི་བུམ་རྫས་
ཉེར་ལྔ་དྲི་བཟང་དང་བཅས་པ་གཞུག །ཁ་རྒྱན་མགུལ་ཆིངས་བུམ་མཚན་དུང་ཆོས་
གཟུངས་རྡོར་རྣམས་ཕྱག་ལེན་ལྟར་བཤམ། བུམ་པ་གཉིས་ཀྱི་མདུན་དུ་མཆོད་འགོ་
བུམ་པའི་གཡས་ངོས་ནས་བརྩམས་པའི་ཆུ་གཉིས་ཉེར་སྤྱོད་དང་བཅས་པ་བཤམ།
རང་གི་མདུན་ངོས་སུ་བདག་བསྐྱེད་ཀྱི་མཆོག་པ་རང་གི་གཡས་ནས་འགོ་བརྩམས་
པ་དང་། ཚོགས་ཞིང་ལ་འབུལ་རྒྱུའི་མཆོད་པ་མདུན་བསྐྱེད་ཀྱི་མཆོད་པ་དང་བསྒྲིག་
ལུགས་འདྲ་བར་རང་གི་གཡོན་རྟེན་གྱི་གཡས་ངོས་ནས་འགོ་བརྩམས་པ་ལེགས་པར་



སྨྱུང་གནས་ཀྱི་ཆོ་ག 245
བཤམ། གཞན་ཡང་རོལ་མོའི་བྱེ་བྲག་ཅི་འབྱོར་དང་། ཁྲུས་ཆས་སོགས་དགོས་པའི་
ཡོ་བྱད་རྣམས་ལེགས་པར་བཤམས།།
དེ་ལྟར་བཅའ་གཞི་ལེགས་པར་གྲུབ་ནས་རྣལ་འབྱོར་དངོས་གཞི་སྒོམ་ཚུལ་
ལ་སྦྱོར་དངོས་མཇུག་གསུམ་ལས། དང་པོ་སྦྱོར་བ་ནི། ལམ་ཐུན་མོང་བས་རྒྱུད་
སྦྱངས། པདྨའི་རིགས་ཀྱི་གཙོ་བོའི་དཀྱིལ་འཁོར་དུ་དབང་ལེགས་པར་ཐོབ་ཅིང་།
དམ་ཚིག་དང་སྡོམ་པ་ཚུལ་བཞིན་དུ་བསྲུང་བའི་སྒྲུབ་པ་པོས་འདིའི་རྣལ་འབྱོར་སྒོམ་
པའི་ཚེ་ཁྲུས་བྱས་ཏེ་གཙང་སྦྲ་ལ་གནས་པ་དགོས་ལ། ཁྲུས་ལ་ཕྱི་ནང་གཉིས་ལས།
ཕྱིའི་ཁྲུས་ནི་རབས་སུ་རྒྱུད་དང་རྡོ་རྗེ་འཆང་ཆེན་པོའི་ལམ་གྱི་རིམ་པ་ལས་གསུངས་པ་
ལྟར་ལུས་རིལ་པོ་བཀྲུ་བའམ། དེ་ཙམ་མ་གཅོགས་ན་ཆུ་དང་འདག་རྫས་ཀྱིས་ལག་པ་
དང་རྐང་པ་དང་གདོང་རྣམས་ལེགས་པར་བཀྲུས་ཏེ་དག་པར་བྱ་བ་ནི་ཕྱིའི་ཁྲུས་དང་།
ཀུན་སློང་བཅོས་ཏེ་ཉོན་མོངས་པའི་བསམ་པ་མེད་པར་བྱས་ལ་དད་པ་དང་བྱང་ཆུབ་
ཀྱི་སེམས་གསལ་བཏབ་སྟེ་ཡིད་དག་པར་བྱེད་པ་ནི་ནང་གི་ཁྲུས་ཏེ། དེ་ལྟར་ཕྱི་ནང་
གི་ཁྲུས་ལེགས་པར་བྱས་ལ་གོས་གཙང་མ་བགོས་ནས་སྟན་བདེ་བ་ལ་འཁོད་དེ་ལག་
པ་གཉིས་སྙིང་གར་ཐལ་མོ་སྦྱར་བ་པདྨ་ཁ་བྱེ་བའི་ཚུལ་དུ་བྱས་པ་པདྨའི་རིགས་ཀྱི་
དམ་རྒྱ་བཅས་ལ། ཨོཾ་པདྨ་ཨུད་བྷ་ཝ་ཡེ་སྭཱཧཱ། ཞེས་བརྗོད། དེ་ནས་ཕྱོགས་བཅུའི་
སངས་རྒྱས་དང་བྱང་ཆུབ་སེམས་དཔའ་ཐམས་ཅད་མངོན་སུམ་ལྟ་བུར་དམིགས་ལ།
དེ་དག་གི་ཞབས་ལ་ཕྱག་བྱས་པར་མོས་ནས། ཨོཾ་སརྦ་ཏ་ཐཱ་ག་ཏཱ་པཱ་ད་བནྡ་ནཾ་ཀ་རོ་མི།
ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་
བྱང་ཆུབ་སྙིང་པོ་ལ་མཆིས་ཀྱི་བར་དུ་བདག་ཉིད་དུས་ཐམས་ཅད་དུ་ཡོང་ཡེ་འབུལ་ན།
སངས་རྒྱས་དང་བྱང་ཆུབ་སེམས་དཔའ་ཆེན་པོ་རྣམས་ཀྱི་བདག་བཞེས་སུ་གསོལ།
བདག་ལ་དངོས་གྲུབ་བླ་ན་མེད་པ་སྩལ་དུ་གསོལ། སངས་རྒྱས་ཆོས་དང་ཚོགས་



246 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
མཆོག་ལ། །བྱང་ཆུབ་བར་དུ་སྐྱབས་སུ་མཆི། །བདག་དང་གཞན་དོན་བསྒྲུབ་སླད་
དུ། །བདག་གིས་བྱང་ཆུབ་སེམས་བསྐྱེད་དོ། །ཕྱོགས་བཅུ་དག་ན་བཞུགས་པ་ཡི།
།སངས་རྒྱས་བྱང་ཆུབ་སེམས་དཔའ་གསོན། །བདག་གིས་རྫོགས་པའི་བྱང་ཆུབ་ཕྱིར།
།དེང་ནས་བྱང་ཆུབ་སེམས་བསྐྱེད་དོ།།
ཞེས་ལན་གསུམ་གྱི་སྒོ་ནས་སྐྱབས་འགྲོ་སེམས་བསྐྱེད་ནན་ཏན་བྱའོ། །དེ་
ནས་སྨྱུང་གནས་ལ་གསོ་སྦྱོང་གི་སྡོམ་པ་ལེན་དགོས་པས་སྔ་དྲོ་ལག་རིས་མཐོང་
ཙམ་ལ་བླ་མའམ་རྟེན་གྱི་དྲུང་དུ་གསོ་སྦྱོང་གི་སྡོམ་པ་ལེན་ཚུལ་ནི། མཎྜལ་ཕུལ་ལ།
བླ་མ་ལས་ལེན་ན་རྗེས་བཟློས་དང་། རྟེན་གྱི་དྲུང་དུ་ལེན་པ་ཡིན་ན་རང་གིས་བརྗོད་
དགོས་ལ། སྡོམ་པ་ལེན་པའི་ཚིག་དངོས་གཞི་ནི་འདི་ལྟར། །ཇི་ལྟར་སྔོན་གྱི་
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྟ་ཅང་
ཤེས་ལྟ་བུ། གླང་པོ་ཆེན་པོ། བྱ་བ་བྱས་ཤིང་། བྱེད་པ་བྱས་པ། ཁུར་བོར་བ།
རང་གི་དོན་རྗེས་སུ་ཐོབ་པ། སྲིད་པར་ཀུན་ཏུ་སྦྱོར་བ་ཡོངས་སུ་ཟད་པ། ཡང་དག་
པའི་བཀའ། ལེགས་པར་རྣམ་པར་གྲོལ་བའི་
འི་ཐུགས། ལེགས་པར་རྣམ་པར་གྲོལ་
བའི་ཤེས་རབ་ཅན་དེ་དག་གིས། སེམས་ཅན་ཐམས་ཅད་ཀྱི་དོན་གྱི་ཕྱིར་དང་།
ཕན་པར་བྱ་བའི་ཕྱིར་དང་། གྲོལ་བར་བྱ་བའི་ཕྱིར་དང་། ནད་མེད་པར་བྱ་བའི་
ཕྱིར་དང་། མུ་གེ་མེད་པར་བྱ་བའི་ཕྱིར་དང་། བྱང་ཆུབ་ཀྱི་ཕྱོགས་ཀྱི་ཆོས་
རྣམས་ཡོངས་སུ་རྫོགས་པར་བྱ་བའི་ཕྱིར་དང༌། བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་བྱ་བའི་ཕྱིར་དུ།
གསོ་སྦྱོང་ངེས་པར་མཛད་པ་དེ་བཞིན་དུ། བདག་མིང་འདི་ཞེས་བགྱི་བས་ཀྱང་།
དུས་འདི་ནས་བཟུང་སྟེ་ཇི་སྲིད་སང་ཉི་མ་མ་ཤར་གྱི་བར་དུ། སེམས་ཅན་ཐམས་
ཅད་ཀྱི་དོན་གྱི་ཕྱིར་དང་། ཞེས་པ་ནས། འཚང་རྒྱ་བར་བྱ་བའི་ཕྱིར་དུ་གསོ་སྦྱོང་



སྨྱུང་གནས་ཀྱི་ཆོ་ག 247
ངེས་པར་ཡང་དག་པར་བླང་བར་བགྱིའོ། །ཞེས་ལན་གསུམ་བརྗོད་ནས་སྡོམ་པ་
ཐོབ་པའི་མོས་པ་བརྟན་པོ་བྱ།།
སྡོམ་པ་འདི་ཐོག་མར་བླ་མ་ལས་ལེན་དགོས་ཤིང་། རྗེས་སུ་རང་གིས་རྟེན་
གྱི་དྲུང་དུ་བླངས་ཆོག་པར་གསུངས་ལ། བླ་མ་ལས་ལེན་པའི་ཚེ་འགོར་དགོངས་
གསོལ་དང་། མཇུག་ཏུ་ཐབས་ལེགས་བྱའོ། །དེ་ནས་བསླབ་བྱ་རྣམས་ལ་བསྲུང་
སེམས་བསྐྱེད་དེ། །དེང་ནས་སྲོག་གཅོད་མི་བྱ་ཞིང་། །རྫུན་གྱི་ཚིག་ཀྱང་མི་སྨྲའོ།
།འཁྲིག་པའི་ཆོས་ཀྱང་མི་སྤྱོད་ཅིང་། །གཞན་གྱི་ནོར་ཡང་མི་བླང་ངོ༌། །སྐྱོན་ནི་
མང་པོ་ཉེར་བརྟེན་པའི། །ཆང་ནི་ཡོངས་སུ་སྤང་བར་བྱ། །ཁྲི་སྟན་ཆེན་པོ་མི་བྱ་
ཞིང་། །དེ་བཞིན་དུས་མ་ཡིན་པའི་ཟས། །དྲི་དང་ཕྲེང་བ་དང་ནི་རྒྱན། །གར་དང
གླུ་སོགས་སྤང་བར་བྱ། །ཇི་ལྟར་དགྲ་བཅོམ་རྟག་ཏུ་ནི། །སྲོག་གཅོད་ལ་སོགས་མི་
བྱེད་ལྟར། །དེ་བཞིན་སྲོག་གཅོད་ལ་སོགས་སྤང་། །བླ་མེད་བྱང་ཆུབ་མྱུར་ཐོབ་ཤོག
སྡུག་བསྔལ་མང་འཁྲུགས་འཇིག་རྟེན་འདི། །སྲིད་པའི་མཚོ་ལས་སྒྲོལ་བར་ཤོག
།ཅེས་རྗེས་ཟློས་ལན་ཅིག་བྱ། དེ་ནས་ཚུལ་ཁྲིམས་རྣམ་དག་གི་གཟུགས། ཨོཾ་ཨ་
མོ་གྷ་ཤཱི་ལ་སཾ་བྷ་ར་སཾ་བྷ་ར། བྷ་ར་བྷ་ར། མཧཱ་ཤུད་དྷ། སརྦ་པདྨ་བི་བྷུ་ཥ་ཏ།
བྷཱུ་ཛ་དྷ་ར་དྷ་ར། ས་མནྟ་ཨ་ཝ་ལོ་ཀི་ཏེ་ཧཱུྃ་ཕཊ་སྭཱཧཱ། ཞེས་པ་འདི་བླ་མའི་རྗེས་
ཟློས་ལན་གསུམ་གྱིས་སྣ་དྲངས་ཚར་ཉེར་གཅིག་བཟླས་ལ། ཁྲིམས་ཀྱི་ཚུལ་ཁྲིམས་
སྐྱོན་མེད་ཅིང་། །ཚུལ་ཁྲིམས་རྣམ་པར་དག་དང་ལྡན། །རློམ་སེམས་མེད་པའི་ཚུལ་
ཁྲིམས་ཀྱིས། །ཚུལ་ཁྲིམས་ཕ་རོལ་ཕྱིན་རྫོགས་ཤོག །ཅེས་སྨོན་ལམ་བྱའོ།།
དངོས་གཞི་ལ་ཐོག་མར་ཚོགས་ཞིང་མཆོད་པ་ནི། རང་གི་མདུ ན་
དུ་རིན་པོ་ཆེ་དུ་མ་ལས་བྱས་པའི་ས་གཞི་གསེར་གྱི་བྱེ་མ་བདལ་བར་གྱུར།
ཨོ་ཙ་ལ་བི་ཧཱ་སྭཱཧཱ། དེའི་སྟེང་དུ་འོ་མའི་རྒྱ་མཚོ་ཆེན་པོ་ཉ་ལྕིབས་ལ་སོགས་



248 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
པའི་སྐྱོན་དང་བྲལ་བ། པདྨ་དང་ཨ་ཏྤལ་ལ་སོགས་པའི་མེ་ཏོག་གིས་བརྒྱན་པ།
རིན་པོ་ཆེའི་བྱའི་ཚོགས་མང་པོ་ལྡིང་བར་གྱུར། ཨོ་བི་མ་ལ་དྷ་ཧ་ཧཱུྃ། དེའི་
དབུས་སུ་རི་རབ་གྲུ་བཞི་པ། ངོས་བཞི་ནས་གསེར་དང་དངུལ་དང་ཨིནྡྲ་ནཱིལ་དང་
སྦུར་ལོང་ལས་བྱས་པའི་ཐེམ་སྐས་ཀྱི་ཕྲེང་བས་བརྒྱན་པ། མཐའ་ཐོག་ཐག་དཔག་
བསམ་གྱི་ཤིང་ལེགས་པར་འཁྲུངས་པ་ལ་རྣམ་པར་རྒྱལ་བའི་བ་དན་སྟོང་འཕུར་བས་
བརྒྱན་པ། དེའི་སྟེང་དུ་པདྨའི་སྡོང་བུ་རིན་པོ་ཆེ་དུ་མས་བརྒྱན་པའི་རིན་པོ་ཆེ་སྣ་
ཚོགས་པའི་འདབ་མ་ཅན་གསེར་གྱི་ཟེ་བ་དང་སྦུར་ལོང་གི་ཟེའུ་འབྲུ་དང་ལྡན་པ།
སྙིང་པོའི་ཐོག་ལ་དངུལ་གྱི་རི་མོས་བསྐོར་བ་དཔག་ཚད་དུ་མའི་ཁྱོན་ཅན་རི་རབ་
ཀྱི་དབུས་བརྟོལ་ནས་བྱུང་བའི་པདྨའི་སྟེང་དུ་སྣ་ཚོགས་རྡོ་རྗེའི་ལྟེ་བར་ཧཱུཾ་ལས་
གཞལ་ཡས་ཁང་གྲུ་བཞི་སྒོ་བཞི་ལ་སོགས་པ་མཚན་ཉིད་ཐམས་ཅད་ཡོངས་སུ་
རྫོགས་པའི་དབུས་སུ་སྣ་ཚོགས་པདྨ་འདབ་མ་བརྒྱད་པའི་ལྟེ་བ་དང་ཕྱོགས་བཞིར་
ཟླ་བའི་གདན་རེ་རེ། ན་མཿསརྦབ་ཏ་ཐཱ་ག་ཏཱ་ནཾ་སརྦབ་ཐཱ་ཁཾ་ཨངྒ་ཏེ་སྤ་ར་ཎ་ཧི་མཾ་
ག་ག་ན་ཁཾ་སྭཱཧཱ། སྟེང་དུ་བླ་བྲེ་ཡང་སྐད་ཅིག་གིས་བྱུང་བར་གྱུར།།
རང་ཉིད་སྐད་ཅིག་གིས་ཐུགས་རྗེ་ཆེན་པོར་གསལ་བའི་ཐུགས་ཀར་ཟླ་བ་ལ་
གནས་པའི་ཧྲིདཀར་པོའི་འོད་ཟེར་གྱིས་བླ་མ་དང་གཉིས་སུ་མེད་པའི་འཕགས་པ་
ཐུགས་རྗེ་ཆེན་པོ་ཞལ་བཅུ་གཅིག་པ་དེ་བཞིན་གཤེགས་པ་རིགས་ལྔ་དང་བཅས་པའི་ལྷ་
ཚོགས་ལ་རིག་སྔགས་དང་། གསང་སྔགས་དང་། ཁྲོ་བོ་དང་། མངག་གཞུག་པ་དང་།
མངག་གཞུག་མ་ལ་སོགས་པས་ནམ་མཁའི་དབྱིངས་ཁྱབ་ཅིང་ཁོར་ཡུག་ཏུ་བསྐོར་
བ་སྤྱན་དྲངས་གཞལ་ཡས་ཁང་གི་ནང་དུ་བཞུགས་པར་གྱུར། མཆོད་པ་བྱིན་གྱིས་
བརླབ་པ་ནི། ཧཱུྃ༔བཛྲ་ཀྲོ་དྷ་ཧ་ཡ་གི་བ་ཧུ་ལུ་ཧུ་ལུ་ཧཱུྃ་ཕཊ། ཅེས་པས་བགེགས་བསྐྲད།
སུ་བྷ་ཝས་སྟོང་པར་སྦྱངས། སྟོང་པའི་ངང་ལས་ཧཱུཾ་ལས་རིན་པོ་ཆེའི་སྣོད་ཡངས་



སྨྱུང་གནས་ཀྱི་ཆོ་ག 249
ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་
ས་བྱུང་བའི་ལྷ་རྫས་ལས་གྲུབ་པའི་
མཆོད་ཡོན། ཞབས་བསིལ། མེ་ཏོག །བདུག་སྤོས། མར་མེ། དྲི་ཆབ། ཞལ་ཟས།
རོལ་མོ་ལ་སོགས་པ་རྣམས་དྭངས་ཤིང་ཐོགས་པ་མེད་པ་ནས་ནམ་མཁའ་དང་
མཉམ་པ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་ཨརྒཧཾ་ཨཱ༔ཧཱུྃ།
དེ་བཞིན་དུ་ཨརྒཧཾ་གྱི་གནས་སུ་པཱ་ཏྱཾ། པུལླེ། ཨཱ་ལོ་ཀེ། གནྡྷེ། ནིཝི་ཏྱ། ཤཔྟ།
རཱུ་པ། ཤཔྟ། གནེ། ར་སུ། སྤར། རྣམས་བཅུག་ལ་ཉེར་སྤྱོད་རོལ་མོ་འདོད་ཡོན་
དང་བཅས་པ་བྱིན་གྱིས་བརླབ།།
དེ་ནས་ཕྱག་འཚལ་བ་ནི། རབ་འབྱམས་གསུང་རབ་ཀུན་ལ་ལྟ་བའི་མིག
།སྐལ་བཟང་ཐར་པར་བགྲོད་པའི་འཇུག་ངོགས་མཆོག །བརྩེ་བས་བསྐྱོད་པའི་
ཐབས་མཁས་མཛད་པ་ཡིས། །གསལ་མཛད་བཤེས་གཉེན་རྣམས་ལ་ཕྱག་འཚལ་ལོ།
།མཁའ་མཉམ་འགྲོ་ལ་མཁྱེན་བརྩེས་རབ་དགོངས་ནས། །གྲངས་མེད་གསུམ་དུ་
ཚོགས་གཉིས་རབ་རྫོགས་ཤིང་། །སྟོང་གསུམ་མི་མཇེད་ཞིང་གི་དཔལ་གྱུར་པ།
།འདྲེན་མཆོག་ཤཱཀྱའི་ཏོག་ལ་ཕྱག་འཚལ་ལོ། །དུས་གསུམ་བདེ་གཤེགས་ཀུན་གྱི་
ཐུགས་རྗེ་ལ། སྤྱན་རས་གཟིགས་དབང་ཞེས་བྱར་མཚན་གསོལ་ནས། །ཡིད་བཞིན་
ནོར་ལྟར་འདོད་དགུའི་ཆར་འབེབས་པའི། །བསླུ་མེད་སྐྱབས་ཀྱི་དམ་པ་ལ་ཕྱག་འཚལ།
།འཕགས་པས་རྗེས་བཟུང་དགེ་སློང་དཔལ་མོ་དང༌། །ཟླ་བ་གཞོན་ནུ་ཡེ་ཤེས་བཟང་
པོ་དང་། །པེ་ཉ་བ་དང་ཟླ་བ་རྒྱལ་མཚན་སོགས། །དངོས་དང་བརྒྱུད་པའི་བླ་མ་
ཐམས་ཅད་དང་། །ཁྱད་པར་བསིལ་ལྡན་ལྗོངས་ཀྱི་འགྲོ་རྣམས་ལ། །རྒྱལ་བ་
ཀུན་ལས་ལྷག་པའི་ཐུགས་རྗེ་ཅན། །འཇམ་མགོན་བླ་མ་བརྒྱུད་པར་བཅས་པ་ལ།
།སྒོ་གསུམ་གུས་པ་ཆེན་པོས་ཕྱག་འཚལ་ལོ། །མགོན་པོ་ཐུགས་རྗེ་ཆེ་ལྡན་པ།
།ཐམས་ཅད་མཁྱེན་པ་སྟོན་པ་པོ། །བསོད་ནམས་ཡོན་ཏན་རྒྱ་མཚོའི་ཞིང་། །དེ་བཞིན་



250 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
གཤེགས་ལ་ཕྱག་འཚལ་ལོ། །དག་པ་འདོད་ཆགས་བྲལ་བའི་རྒྱུ། །དགེ་བས་ངན་སོང་
ལས་གྲོལ་ཞིང་། །གཅིག་ཏུ་དོན་དམ་མཆོག་གྱུར་པ། །ཞི་གྱུར་ཆོས་ལ་ཕྱག་འཚལ་ལོ།
།གྲོལ་ནས་གྲོལ་བའི་ལམ་ཡང་སྟོན། །བསླབ་པ་དག་ལ་རབ་ཏུ་གུས། །ཞིང་གི་དམ་
པ་ཡོན་ཏན་ལྡན། །དགེ་འདུན་ལ་ཡང་ཕྱག་འཚལ་ལོ། །གཞོན་ནུའི་ཆ་ལུགས་འཆང་
བ་པོ། །ཤེས་རབ་སྒྲོན་མེས་རབ་
བ་ཏུ་བརྒྱན། །འཇིག་རྟེན་གསུམ་གྱི་མུན་སེལ་བའི།
།འཇམ་པའི་དབྱངས་ལ་ཕྱག་འཚལ་ལོ། །སངས་རྒྱས་ཀུན་གྱིས་རབ་ཏུ་བསྔགས།
།ཡོན་ཏན་དམ་པ་ཀུན་བསགས་པ། །སྤྱན་རས་གཟིགས་ཞེས་མཚན་གསོལ་བའི།
།རྟག་པར་བརྩེ་ལ་ཕྱག་འཚལ་ལོ། །སྟོབས་པོ་ཆེ་ལ་དྲག་ཤུལ་ཆེ། །རིག་སྔགས་རྒྱལ་
པོ་དགེ་བ་ཅན། །གདུལ་དཀའ་པོ་དག་འདུལ་བ་པོ། །རྡོ་རྗེ་འཛིན་ལ་ཕྱག་འཚལ་ལོ།
།ཕྱག་བྱར་འོས་པ་ཐམས་ཅད་ལ། །ཞིང་རྡུལ་ཀུན་གྱི་གྲངས་སྙེད་ཀྱིས། །ལུས་བཏུད་
པ་ཡིས་རྣམ་ཀུན་ཏུ། །མཆོག་ཏུ་དད་པས་ཕྱག་འཚལ་ལོ། །ཇི་སྙེད་སུ་དག་ཅེས་པ་
ནས། རྒྱལ་བ་ཀུན་ལ་ཕྱག་འཚལ་མཆོད་པར་བགྱིས། །རྒྱལ་བ་རྒྱ་མཚོའི་མཆོད་རྫས་
ལས་གྲུབ་པའི། །ཞིང་ཁམས་རྒྱ་མཚོའི་མཆོད་ཡོན་རྒྱ་མཚོའི་ཚོགས། ཡོན་ཏན་རྒྱ་
མཚོའི་རྒྱལ་བ་སྲས་བཅས་ལ། །དད་པ་རྒྱ་མཚོས་འབུལ་ལོ་བཞེས་སུ་གསོལ།།
ཨོཾ་སརྦ་ཏ་ཐཱ་ག་ཏཱ་ཨཱ་རྱ་ལོ་ཀེ་ཤྭ་ར་ས་པ་རི་ཝཱ་ར་ཨརྒཧཾ་པྲ་ཏི་ཙྪ་ཧཱུཾ་སྭཱཧཱ།
དེ་བཞིན་དུ་མཆོད་ཡོན་གྱི་གནས་སུ། ཞབས་བསིལ། མེ་ཏོག །བདུག་སྤོས། སྣང་
གསལ། དྲི་ཆབ། ཞལ་ཟས། སིལ་སྙན་རྣམས་དང་། ཨརྒཧཾ་གྱི་གནས་སུ། པཱ་ཏྱཾ།
པུངྒེ། དྷུ་པེ། ཨཱ་ལོ་ཀེ། གནྡྷེ། ནི་ཝི་ཏྱ། ཤཔ་རྣམས་བཅུ་ག་ལ་པྲ་ཏི་ཙྪ་ཧཱུཾ་སྭཱཧཱ།
རྣམས་དང་། རང་བཞིན་སྟོང་པ་ཉིད་ལས་བྱུང་། །གཟུགས་ཀྱི་ལྷ་མོ་མེ་ལོང་འཛིན།
།བླ་མ་ལྷ་ཡི་སྤྱན་ལ་འབུལ། །འགྲོ་བའི་དོན་དུ་བཞེས་སུ་གསོལ། །ཨོཾ་སརྦ་།
རཱུ་པ་པྲ་ཏཱི་ཙྪ་ཧཱུཾ་སྭཱཧཱ། རང་བཞིན་ན། སྒྲ་ཡི་ལྷ་མོ་པི་ཝང་འཛིན། །བླ་མ་ལྷ་ཡི་
s.



སྨྱུང་གནས་ཀྱི་ཆོ་ག 251
སྙན་ལ་འབུལ། །འགྲོ་བའི་ x ཨོཾ་སརྦ་ x ཤཔྟ་པྲ་ཏཱི་ཙྪ་ཧཱུཾ་སྭཱཧཱ། རང་བཞིན་ x
དྲི་ཡི་ལྷ་མོ་དུང་ཆོས་འཛིན། །བླ་མ་ལྷ་ཡི་ཤངས་ལ་འབུལ། །འགྲོ་བའི་x། ཨོཾ་
སརྦབ་x། གནྡྷེ་པྲ་ཏི་ཙྪ་ཧཱུཾ་སྭཱཧཱ།
རང་བཞིན་
རོ་ཡི་ལྷ་མོ་ཞལ་ཟས་འཛིན།
།བླ་མ་ལྷ་ཡི་ལྗགས་ལ་འབུལ། །འགྲོ་བའི་x། ཨོཾ་སརྦ་*། ར་སཱ་པྲ་ཏཱི་ཙྪ་ཧཱུཾ་སྭཱཧཱ།
རང་བཞིན་x རེག་བྱའི་ལྷ་མོ་དར་ཟབ་འཛིན། བླ་མ་ལྷ་ཡི་སྐུ་ལ་འབུལ། །འགྲོ་
བའི་x ཨོཾ་སམྦ * སྤན་པྲ་ཏི་ཙྪ་ཧཱུཾ་སྭཱཧཱ། །ཞེས་ཉེར་སྤྱོད་རོལ་མོ་འདོད་ཡོན་དང་
བཅས་པ་རྣམས་བྱ་རྒྱུད་ནས་གསུངས་པའི་ཕྱག་རྒྱ་དང་བཅས་དབུལ། དེ་ནས་
མཎྜལ་ཕུལ་ལ་ལྟུང་བཤགས་འདོན་ཞིང་ཕྱག་འཚལ། གཞན་ཡང་གསེར་འོད་ནས་
འབྱུང་བའི་བཤགས་པ་དང་། སྤྱོད་འཇུག་ལས་གསུངས་པའི་བཤགས་པ་དང་།
སྤྱི་བཤགས་སོགས་འདོན་ཞིང་ཕྱག་འཚལ་གང་འགྲུབ་བྱའོ།།
དེ་ནས་འདོད་ཆགས་ཞེ་སྡང་གཏི་མུག་དབང་གིས་ནི། །ཞེས་པ་ནས།
ཐམས་ཅད་བདག་གིས་བྱང་ཆུབ་ཕྱིར་བསྔོའོ། །ཞེས་པའི་བར་འདོན་ཞིང་ཡན་
ལག་བདུན་པ་སོ་སོའི་དམིགས་པ་བསྐྱངས་ལ་ཚོགས་གསོག་སྒྲིབ་སྦྱོང་ལ་འབད་དོ།
།དེ་ནས་ཚད་མེད་བཞི་བསྒོམ་པ་ནི། བདེ་བས་འཕོངས་ཤིང་སྡུག་བསྔལ་གྱིས་ཉམ་
ཐག་པའི་སེམས་ཅན་རྣམས་ལ་དམིགས་ནས་བྱམས་པ་དང་སྙིང་རྗེ་སོགས་ཚད་
མེད་བཞི་དང་བྱང་ཆུབ་ཀྱི་སེམས་གསལ་བཏབ་ལ། སེམས་ཅན་ཐམས་ཅད་བདེ་
བ་དང་བདེ་བའི་རྒྱུ་དང་ལྡན་པར་གྱུར་ཅིག །སེམས་ཅན་ཐམས་ཅད་སྡུག་བསྔལ་
དང་སྡུག་བསྔལ་གྱི་རྒྱུ་དང་བྲལ་བར་གྱུར
ད་བར་གྱུར་ཅིག །སེམས་ཅན་ཐམས་ཅད་སྡུག་
བསྔལ་མེད་པའི་བདེ་བ་དང་མི་འབྲལ་བར་གྱུར་ཅིག །སེམས་ཅན་ཐམས་ཅད་ཉེ་
རིང་ཆགས་སྡང་དང་བྲལ་བའི་བཏང་སྙོམས་ཚད་མེད་པ་ལ་གནས་པར་གྱུར་ཅིག
།ཅེས་དལ་བུས་བརྗོད་ཅིང་སོ་སོའི་དམིགས་རྣམ་རྒྱུད་འཁུལ་ངེས་བྱས་ལ།



252 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
གཤེགས་པར་གྱུར།
བྱམས་སྙིང་རྗེས་ཀུན་ནས་བསླངས་ཏེ་མཁའ་ཁྱབ་ཀྱི་སེམས་ཅན་འཁོར་བའི་སྡུག་
བསྔལ་རྒྱུ་བཅས་ལས་སྒྲོལ་བའི་ཕྱིར་དུ། བདག་གིས་མྱུར་བ་མྱུར་བར་རྫོགས་པའི
སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་ཀྱང་ཐོབ་པར་བྱའོ་སྙམ་དུ་བྱང་ཆུབ་ཀྱི་
སེམས་རྒྱུད་དང་འདྲེས་ངེས་སྒོམ། དེ་ནས། ཚོགས་ཞིང་རྣམས་དང་རང་གནས་སུ་
ཅེས་བརྗོད་ཅིང་གཤེགས་གསོལ་བྱའོ།།
དེ ་ནས་བདག་བསྐྱེད་བསྒོམ་པ་ནི། བྱང་ཆུབ་ཀྱི་སེམས་ཤུགས་དྲག་ཏུ་
གསལ་བཏབ་ནས་ལྷའི་རྣལ་འབྱོར་སྐོམ་པར་བྱ་བ་ཡིན་པས། དེའི་ཚུལ་ནི་འདི་
ལྟར། ཨོཾ་ཤུ་ནྱཏཱ་ཛྙཱན་བཛྲ་སྭ་བྷཱ་ཝ་ཨཱ་དྨ་ཀོ་ཉཧཾ། དེ་ལྟར་བདག་གི་དེ་ཁོ་ན་ཉིད་
དོན་དམ་པར་སྤྲོས་པ་ཐམས་ཅད་དང་བྲལ་བ་ཇི་ལྟར་ཡིན་པ་དེ་བཞིན་དུ་ལྷའི་
དེ་ཁོ་ན་ཉིད་ཀྱང་དེ་བཞིན་ཡིན་པས་དེ་གཉིས་ཆུ་དང་འོ་མ་འདྲེས་པ་བཞིན་རྣམ་
པར་མི་རྟོག་པའི་སྣང་བའི་སྒོ་དེ་ཉིད་དུ་བདག་དང་ལྷའི་དེ་ཁོ་ན་ཉིད་དབྱེར་མི་
ཕྱེད་པར་གྱུར། སྟོང་པའི་ངང་ལས། ཏ་དྱ་ཐཱ། ཨོཾ་དྷ་ར་དྷ་ར། དྷི་རི་དྷི་རི།
དྷུ་རུ་དྷུ་རུ། ཨིཊྚེ་ཝ་ཊྚེ། ཙ་ལེ་ཙ་ལེ། པྲ་ཙ་ལེ་པྲ་ཙ་ལེ། ཀུ་སུ་མེ་ཀུ་སུ་མ་ཝ་རེ།
མི་ལི་མི་ལི། ཙི་ཏི་ཛྭ་ལ་ཨ་པ་ན་ཡེ་སྭཱ་ཧཱ།
ཞེས་པའི་
་སྔགས་ཀྱི་གདངས་ཀྱི་
རྣམ་པར་ནམ་མཁའ་ལ་གྲག་པར་གྱུར། བདག་དང་ལྷའི་དེ་ཁོ་ན་ཉིད་དབྱེར་མི་
ཕྱེད་པའི་རྣམ་པ་ཅན་གྱི་རང་གི་སེམས་ཟླ་བའི་དཀྱིལ་འཁོར་དུ་གྱུར་པའི་སྟེང་དུ་
སྔགས་ཀྱི་གདངས་ཀྱི་རྣམ་པར་ནམ་མཁའ་ལ་གྲག་པ་དེ་ཤིན་ཏུ་དག་པའི་དངུལ་
ཆུ་གསེར་གྱི་བྱེ་མ་ལ་ཞེན་པ་ལྟར་ཡིག་འབྲུ་བྲིས་པའི་རྣམ་པ་ཅན་དུ་འཁོར་པ་
ཡོངས་སུ་གྱུར་པ་ལས་པདྨ་འདབ་མ་བརྒྱད་པ་གསེར་བཙོ་མ་ལྟར་འབར་བའི་ལྟེ་
བ་ལ། ཏ་དྱ་ཐཱ། ཨོཾ་དྷ་ར་དྷ་ར། ཞེས་པ་ནས། སྭཱཧཱ་ཞེས་པས་མཚན་པར་གྱུར།
ཟླ་བ་ཕྱག་མཚན་སྔགས་དང་བཅས་པ་ལས་འོད་ཟེར་སྣ་ཚོགས་བྱུང་བའི་རྩེ་མོ་ལ་



སྨྱུང་གནས་ཀྱི་ཆོ་ག 253
འཕགས་པ་སྤྱན་རས་གཟིགས་དབང་ཕྱུག་གི་ལྷའི་གཟུགས་དཔག་ཏུ་མེད་པ་བྱུང་
ནས་ནམ་མཁའི་དབྱིངས་ཐམས་ཅད་ཁྱབ་པར་བྱས། རྒྱལ་བ་ཐམས་ཅད་ལ་མཆོད་
པའི་སྤྲིན་ཆེན་པོ་སྤྲུལ་པས་ལེགས་པར་མཆོད། གཞན་ཡང་སྤྲིན་ཆེན་པོ་སྤྲུལ་
པ་ལས་བདུད་རྩིའི་ཆར་རྒྱུན་བབས་པས་དམྱལ་བ་ལ་སོགས་པའི་འགྲོ་བ་ཐམས་
ཅད་ཀྱི་སྡུག་བསྔལ་གྱི་མེ་རྣམས་ཞི་ཞིང་དེ་རྣམས་བདེ་བས་ཚིམ་པར་བྱས་ནས་
ལྷའི་སྐུ་དང་བཅས་པའི་འོད་ཟེར་སླར་ལོག་རང་གི་སེམས་ཟླ་བའི་དཀྱིལ་འཁོར་
དང་ཕྱག་མཚན་སྔགས་དང་བཅས་པ་ལ་ཞུགས་པ་ལས། རང་ཉིད་འཕགས་པ་སྤྱན་
རས་གཟིགས་དབང་ཕྱུག་སྐུ་མདོག་དཀར་པོ་གཞོན་ནུ་ལང་ཚོ་དར་ལ་བབ་ཅིང་
ཞབས་གཉིས་མཉམ་པར་བཞེངས་པ། མཚན་བཟང་པོ་སུམ་ཅུ་རྩ་གཉིས་དང་དཔེ་
བྱད་བཟང་པོ་བརྒྱད་ཅུས་མཛེས་ཤིང༌།།
ཞལ་བཅུ་གཅིག་དང་ལྡན་པའི་རྩ་ཞལ་དཀར་གཡས་ལྗང་གཡོན་དམར་བ།
དེའི་སྟེང་མ་དབུས་ལྗང་གཡས་དམར་གཡོན་དཀར་བ། དེའི་སྟེང་མ་དབུས་དམར་
གཡས་དཀར་གཡོན་ལྗང་བ་ཐམས་ཅད་འཛུམ་ཞིང་ཞི་བ། དེའི་སྟེང་ན་ཁྲོ་ཞལ་
མཐིང་ཁ་མཆེ་བ་གཙིགས་ཤིང་སྤྱན་གསུམ་པ། ཁྲོ་གཉེར་དང་ལྡན་ཞིང་རལ་པ་
དམར་སེར་གྱེན་དུ་འབར་བ། དེའི་སྤྱི་བོར་ཞི་བའི་ཞལ་དམར་པོ་འཛུམ་ཞིང་གཙུག་
ཏོར་དང་བཅས་པ་ཚངས་པར་སྤྱོད་པའི་ཆ་ལུགས་འཛིན་ཅིང་མགུལ་པ་དང་ལྡན་པ།
ཕྱག་དང་པོ་གཉིས་ཐུགས་ཀར་ཐལ་མོ་སྦྱར་བ། གཡས་གཉིས་པ་ན་ཤེལ་ཕྲེང་གསུམ་
པ་ན་མཆོག་སྦྱིན་གྱི་ཕྱག་རྒྱ་ལས་བདུད་རྩི་འབབ་པའི་རྒྱུན་གྱིས་ཡི་དྭགས་ཚིམ་པར་
བྱེད་པ། བཞི་པ་ན་འཁོར་ལོ་བསྣམས་པ། གཡོན་གྱི་གཉིས་པ་ན་གསེར་གྱི་པདྨ།
གསུམ་པ་ན་རིལ་བ་སྤྱི་བླུགས། བཞི་པ་ན་མདའ་གཞུ་བསྣམས་པ། ཕྱག་ལྷག་མ་དགུ་
བརྒྱ་དང་དགུ་བཅུ་རྩ་གཉིས་པདྨའི་འདབ་མ་ལྟར་འཇམ་ཞིང་མཆོག་སྦྱིན་མཛད་པ།



254 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ཕྱག་ཐམས་ཅད་ཀྱི་མཐིལ་ན་ཞི་བའི་སྤྱན་རེ་རེ་མངའ་ཞིང་། ཕྱག་རྣམས་ཡར་
དབུའི་གཙུག་ཏོར་དང་། མར་པུས་མོའི་ལྷ་ང་ལས་མི་འདའ་བ་རི་དྭགས་ཀྱི་པགས་
པས་ནུ་མ་གཡོན་པ་བཀབ་ཅིང་། རས་བཟང་པོའི་ཤམ་ཐབས་ལ་ནོར་བུས་སྤྲས་
པའི་གསེར་གྱི་སྐ་རགས་བཅིངས་པ། རལ་པ་དམར་སེར་འཁྱུག་པས་མཛེས་ཤིང་།
དར་དང་རིན་པོ་ཆེའི་རྒྱན་བརྒྱད་ཀྱིས་བརྒྱན་པ། སྣ་ཚོགས་པདྨ་འདབ་མ་བརྒྱད་པའི་
ལྟེ་བར་ཟླ་བའི་གདན་ལ་འོད་ཀྱི་དཀྱིལ་འཁོར་འབར་བས་བསྐོར་བ། སེམས་དཔའ་
གསུམ་གྱི་བདག་ཉིད་ཅན་དུ་བྱ གྱུར་པའི་སྤྱི་བོར་
ཨོཾ་ལས་འཁོར་ལོ་དཀར་པོའི་ལྟེ་བར་ཨོཾ་
གྱིས་མཚན་པ། མགྲིན་པར་ཨཱ༔ལས་པདྨ་དམར་པོའི་ལྟེ་བར་ཨས་མཚན་པ། ཐུགས་
ཀར་ཧཱུྃ་ལས་རྡོ་རྗེ་སྔོན་པོའི་ལྟེ་པར་ཧཱུྃ་གིས་མཚན་པ། ཨོཾ་པདྨ་ཨུད་བྷ་ཝ་ཡེ་སྭཱཧཱ།
ཞེས་པདྨའི་དམ་རྒྱ་བཅས་ལ། སྙིང་ག་དང་། སྨིན་མཚམས་དང་། མགྲིན་པ་དང་།
དཔུང་པ་གཡས་དང་། དཔུང་པ་གཡོན་རྣམས་སུ་རིམ་གྱིས་རེག་སྟེ་བྱིན་གྱིས་བརླབ།
།རང་གི་ཐུགས་ཀའི་ཏིང་ངེ་འཛིན་སེམས་དཔའི་འོད་ཟེར་གྱིས་པོ་ཏ་ལ་ནས་འཕགས་
པ་སྤྱན་རས་གཟིགས་དབང་ཕྱུག་སངས་རྒྱས་དང་བྱང་ཆུབ་སེམས་དཔའི་ཚོགས་དང་
བཅས་པ་སྤྱན་དྲངས། མ་ལུས་སེམས་ཅན་ཀུན་གྱི་མགོན་གྱུར་ཅིང་། །བདུད་སྡེ་དཔུང་
བཅས་མི་བཟད་འཇོམས་མཛད་ལྷ། །དངོས་རྣམས་མ་ལུས་ཡང་དག་མཁྱེན་གྱུར་པའི།
།བཅོམ་ལྡན་འཁོར་བཅས་གནས་འདིར་གཤེགས་སུ་གསོལ།།
ཨོཾ་སརྦ་ཏ་ཐཱ་ག་ཏཱ་ཨཱ་རྱ་ལོ་ཀེ་ཤྭ་ར་ས་པ་རི་ཝཱ་ར་ཨེ་ཧེ་ཧི་བཛྲ་ས་མ་ཡ་
ཛཛ༔ ཛ༔ཧཱུྃ་བཾ་ཧོ༔གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུྃ་ལས་འོད་
ཟེར་འཕྲོས། དབང་གི་ལྷ་རྣམས་སྤྱན་དྲངས། དེ་བཞིན་གཤེགས་པ་ཐམས་ཅད་ཀྱིས་
མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། ཇི་ལྟར་བལྟམས་
པ་ཙམ་གྱིས་ནི། །ལྷ་རྣམས་ཀྱིས་ནི་ཁྲུས་གསོལ་ལྟར། །ལྷ་ཡི་ཆུ་ནི་དག་པ་ཡིས།



སྨྱུང་གནས་ཀྱི་ཆོ་ག 255
གི་
།དེ་བཞིན་བདག་གིས་ཁྲུས་བགྱིའོ། །ཨོཾ་སཎྚ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་
ཡེ་ཨཱཧཱུཾ། ཞེས་དབང་བསྐུར་བས་ལུས་ཐམས་ཅད་གང་། བདེ་བ་ཆེན་པོ་མྱོང་།
དྲི་མ་ཐམས་ཅད་དག །ཆུ་ལྷག་མ་སྤྱི་གཙུག་ཏུ་གནས་པ་ཡོང་སུ་གྱུར་པ་ལས་བླ་མའི་
ངོ་བོ་འོད་དཔག་མེད་ཀྱིས་དབུ་བརྒྱན་པར་གྱུར། མཆོད་པ་རྣམས་ཧྲིབཛྲ་ཀྲོ་དྷ་ཧ་ཡ་
གཱི་བ་ཧུ་ལུ་ཧུ་ལུ་ཧཱུྃ་ཕཊ། ཅེས་པས་བསངས། སྭ་བྷ་ཝས་སྦྱངས་སྟོང་པའི་ངང་ལས་
བྷཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ། ཨོཾ་འོད་དུ་ཞུ་བ་ལས་
བྱུང་བའི་ལྷ་རྫས་ལས་གྲུབ་པའི་མཆོད་ཡོན་ཞབས་བསིལ། མེ་ཏོག །བདུག་སྤོས།
མར་མེ། དྲི། ཞལ་ཟས། རོལ་མོ་ལ་སོགས་པ་རྣམས་དྭངས་ཤིང་ཐོགས་པ་མེད་
པ་ནམ་མཁའ་དང་མཉམ་པ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར།
ཨོཾ་ཨརྒཧཾ་ཨཱཿཧཱུྃ། དེ་བཞིན་དུ། པཱ་ཏྱཾ། པུཔྤེ། དྷུ་པེ། ཨཱ་ལོ་ཀེ། གནྡྷེ། ནི་ཝི་བྱ།
ཤབྷ་ཨཱ༔ཧཱུྃ་གིས་བྱིན་གྱིས་བརླབས། ཨོཾ་སརྦ་ཏ་ཐཱ་ག་ཏཱ་ཨཱརྱ་ལོ་ཀེ་ཤྭ་ར་ས་པ་རི་ཝཱ་ར་
ཨ་རྒཧཾ། ཞེས་སོགས་ཀྱིས་མཆོད། སྐྱོན་གྱིས་མ་གོས་ཞེས་སོགས་ཀྱིས་བསྟོད།།
རང་གི་ཐུགས་ཀའི་ཏིང་ངེ་འཛིན་སེམས་དཔའི་མཐའ་སྐོར་དུ་གཟུངས་ཀྱིས་
བསྐོར་བའི་ཡིག་འབྲུ་རྣམས་ལས་འོད་ཟེར་འཕྲོས་དོན་གཉིས་བྱས་འཁྱེར་སོ་གསུམ་གྱི་
རྣལ་འབྱོར་དང་ལྡན་པས། ན་མོ་རཏྣ་ཏྲ་ཡཱ་ཡ། ན་མཿཨཱརྱ་ཛྙཱ་ན་སཱ་ག་ར། བཻ་རོ་ཙ་ན།
བྷཱུ་ཧ་རཱ་ཛཱ་ཡ། ཏ་ཐཱ་ག་ཏཱ་ཡ། ཨརྙ་ཏེ། སཾམྱ་ཀཾ་བུདྡྷ་ཡ། ནམསབྦ་ཏ་ཐཱ་ག་ཏེ་
བྷོཨནྣ་ཏེ་བྷུསཾམུཀཾབུདྡྷེ་བྷེན་མ༔ ཨཱརྱ་ཨ་ཝ་ལོ་ཀེ་ཏེ་ཤྭ་རཱ་ཡ། བོ་དྷི་སཏྭ་ཡ།
མཧཱ་སཏྭ་ཡ། མཧཱ་ཀཱ་རུ་ཎི་ཀཱ་ཡ། ཏདྱ་ཐཱ། ཨོཾ་དྷ་ར་དྷ་ར། དྷི་རི་དྷི་རི། དྷུ་རུ་དྷུ་
རུ། ཨིཊྚེཝ་ཊྚེ། པྲ་ཙ་ལེ་པྲ་ཙ་ལེ། ཀུ་སུ་མེ་ཀུ་སུ་མེ་ཝ་རེ། ཨི་ལི་མི་ལི་ཙི་ཏ་ཛྭ་ལ།
ཨ་པ་ན་ཡེ་སྭཱཧཱ། ཞེས་གཟུངས་རྒྱས་བསྡུས་ཅི་རིགས་བརྒྱ་རྩ་བརྒྱད་དང་མ་ཎི་ཅི
འགྲུབ་བཟླས་པས། དགེ་བ་འདི་ཡིས་མྱུར་དུ་བདག །སྤྱན་རས་གཟིགས་དབང་



256 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
བ
འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ། །དེ་ཡི་ས་ལ་འགོད་པར་ཤོག
།ཅེས་སོགས་དགེ་བ་བསྔོ།།
དེ་ནས་བུམ་པ་བསྒྲུབ་པ་ནི། རྣམ་རྒྱལ་བུམ་པ་དང་ལས་བུམ་གཉིས་དང་རྫས་
ཁ་རྒྱན་མགུལ་ཆིག་བུམ་མཚན་དུང་ཆོས་རྡོ་རྗེ་གཟུངས་ཐག་མདུན་དུ་མཆོད་པ་དང་
བཅས་པ་ཕྱག་ལེན་ལྟར་བཤམས་ལ། །jབཛྲ་ཀྲོ་དྷས་བསངས། ཤུ་ནྱ་ཏཱས་སྦྱངས།
སྟོང་པའི་ངང་ལས་པཾ་ཁཾ་ལས་བྱུང་བའི་རིན་པོ་ཆེའི་བུམ་པ་དཀར་པོ་ལྟོ་བ་ཆེ་བ།
མགྲིན་པ་རིང་བ། མཆུ་འཕྱང་བ་ལ་སོགས་པ་མཚན་ཉིད་ཐམས་ཅད་དང་ལྡན་
པར་གྱུར། ཨོཾ་ཏཱ་སྟེ་ཏཱ་སྟེ་མཧཱ་ཏཱ་སྟེ་ཡེ་སྭཱཧཱ། ལྷའི་ཆུ་བོ་གངྒཱ་དང་བུམ་པའི
ཆུ་དབྱེར་མི་ཕྱེད་པར་གྱུར་པའི་སྟེང་དུ་པཾ་ལས་པདྨ་འདབ་མ་བརྒྱད་པའི་ལྟེ་
བར་ཨ་ལས་ཟླ་བའི་དཀྱིལ་འཁོར། ཏ་དྱ་ཐཱ། ཨོཾ་དྷ་ར་དྷ་ར། ཞེས་པ་ནས།
སྭཱཧཱ་ཞེས་པའི་སྔགས་ཀྱི་གདངས་ཀྱི་རྣམ་པར་ནམ་མཁའ་ལ་གྲག་པར་གྱུར།
ཟླ་བའི་སྟེང་དུ་སྔགས་ཀྱི་གདངས་ཀྱི་རྣམ་པར་ནམ་མཁའ་ལ་གྲག་པ་དེ་ཤིན་ཏུ་དག་
པའི་དངུལ་ཆུ་ཞེས་པ་ནས། ལྷའི་སྐུ་དང་བཅས་པའི་འོད་ཟེར་སླར་ལོག་ནས་ཟླ་བའི་
དཀྱིལ་འཁོར་ཕྱག་མཚན་སྔགས་དང་བཅས་པ་ལ་ཞུགས་པ་ལས་འཕགས་པ་སྤྱན་རས་
གཟིགས་དབང་ཕྱུག་ཅེས་པ་ནས། སེམས་དཔའ་གསུམ་གྱི་བདག་ཉིད་ཅན་དུ་གྱུར།
ལས་བུམ་གྱི་ནང་དུ་སྣ་ཚོགས་པདྨ་དང་ཉི་མའི་སྟེང་དུ་ཧཱི༔ལས་ཁྲོ་རྒྱལ་རྟ་མགྲིན་སྐུ་
མདོག་དམར་པོ་ཞལ་གཅིག་པ་མཆེ་བ་གཙིགས་ཤིང་སྤྱན་གསུམ་པ་དབུ་སྐྲ་ཁམ་ནག་
གྱེན་དུ་འབར་བའི་ཁྲོད་ན་རྟ་མགོ་ལྗང་ནག་རྟ་སྐད་འཚེར་བ་ཕྱག་གཉིས་ཀྱི་གཡས་
པདྨས་མཚན་པའི་དབྱུག་ཐོ་འཕྱར་ཞིང་། གཡོན་ཐུགས་ཀར་སྡིགས་མཛུབ་མཛད་པ།
ཐོད་པ་སྐམ་རློན་དང་སྦྲུལ་གྱིས་བརྒྱན་ཅིང་། སྟག་གི་པགས་པའི་ཤམ་ཐབས་ཅན།
གཡོན་བརྐྱང་གིས་མེ་དཔུང་འབར་བའི་དབུས་ན་བཞུགས་པ། གཙོ་འཁོར་རྣམས་ཀྱི་



སྨྱུང་གནས་ཀྱི་ཆོ་ག 257
སྤྱི་བོར་ཨོཾ་ལས་འཁོར་ལོ་དཀར་པོའི་ལྟེ་བར་ཨོཾ་གྱིས་མཚན་པ། ཐུགས་ཀར་ཧཱུྃ་ལས་
རྡོ་རྗེ་སྔོན་པོའི་ལྟེ་བར་ཧཱུྃ་གིས་མཚན་པ། ཨོཾ་པདྨ་ཨུད་བྷ་ཝ་ཡེ་སྭཱཧཱ། ཞེས་པ་ལན་
ལྔ་དང་། པདྨའི་རིགས་ཀྱི་དམ་རྒྱ་ཕྱག་ལེན་ལྟར་བྱས་ལ་ཡེ་ཤེས་པ་སྤྱན་དྲངས་ནས་
དགུག་གཞུག་དབང་བསྐུར་རྒྱས་གདབ་བདག་བསྐྱེད་ཀྱི་སྐབས་སུ་བཤད་པ་ལྟར་བྱ།།
དེ་ནས་མཆོད་པ་བྱིན་གྱིས་བརླབས་ནས། སྟོང་གསུམ་འདི་དང་སྟོང་གསུམ་
གཞན་དག་ན། །ལྷ་རྫས་མཆོད་ཡོན་ཇི་སྙེད་ཡོད་པ་རྣམས། །བཅོམ་ལྡན་བུམ་པའི་
ལྷ་ལ་བདག་འབུལ་ན། །བཞེས་ཤིང་བླ་མེད་གྲུབ་མཆོག་ཐོབ་པར་ཤོག །ཨོཾ་སརྦ་ཏ་ཐཱ་
ག་ཏཱ་ཨཱརྱ་ལོ་ཀེ་ཤཱ་རཱ་ས་པ་རི་ཝཱ་ར་ཨརྒཧཾ་པྲ་ཏི་ཙྪ་ཧཱུཾ་སྭཱཧཱ། དེ་བཞིན་དུ་མཆོད་ཡོན་གྱི་
གནས་སུ། ཞབས་བསིལ། མེ་ཏོག །བདུག་སྤོས། སྣང་གསལ། དྲི་ཆབ། ཞལ་ཟས།
སིལ་སྙན་རྣམས་དང་། ཨརྒཧཾ་གྱི་གནས་སུ། པཱ་ཏྱཾ། པུཊྚེ། དྷུ་པེ། ཨཱ་ལོ་ཀེ། གནྡྷེ།
ནི་ཝི་ཏྱ། ཤཔྟ་རྣམས་བཅུག་ལ། པྲ་ཏཱི་ཙྪ་སྭཱཧཱ། ཞེས་ཆུ་གཉིས་ཉེར་སྤྱོད་རོལ་མོ་དང་
བཅས་པས་མཆོད། བསྡུ་ན་ཚིགས་བཅད་བཞག་སྟེ་སྔགས་ཙམ་གྱིས་འབུལ་ལོ།།
དེ་ནས་བུམ་པའི་ལྷ་ལ་བསྟོད་པ་བྱ་བ་ནི། ཕྱག་སྟོང་འཁོར་ལོས་བསྒྱུར་
བའི་རྒྱལ་པོ་སྟོང་། །སྤྱན་སྟོང་བསྐལ་པ་བཟང་པོའི་སངས་རྒྱས་སྟོང་། །གང་ལ་
གང་འདུལ་དེ་ལ་དེར་སྟོན་པའི། །བཙུན་པ་སྤྱན་རས་གཟིགས་ལ་ཕྱག་འཚལ་ལོ།
།རྒྱལ་ཀུན་མཁྱེན་བརྩེ་གཅིག་བསྡུས་སྤྱན་རས་གཟིགས། །ཐུགས་རྗེའི་དབང་གིས་
དྲག་པོའི་སྐུར་བསྟན་པ། །མ་རུངས་གདུལ་དཀའ་མཐའ་དག་འདུལ་མཛད་པའི།
།ཁྲོ་རྒྱལ་རྟ་མགྲིན་སྐུ་ལ་ཕྱག་འཚལ་བསྟོད། །ཅེས་བསྟོད་པ་བྱ། དུང་ཆོས་ཀྱི་ཆུ་ལ།
ཨུ་ད་ཀ་དང་། ཨོཾ་ཨཱ༔ཧཱུྃ། ལན་བདུན་བཟླས་ནས། དུང་ཆོས་ཀྱི་ཆུ་ཡེ་ཤེས་ཀྱི་བདུད་
རྩིར་བྱས་པའི་རྡོ་རྗེའི་རྡུལ་ཕྲ་རབ་ཀྱི་རང་བཞིན་དུ་གྱུར་པར་བསམ། དེ་ནས། ཧཱུྃ།
ཞེས་བརྗོད་ཅིང་གཟུངས་ཐག་མེ་ཏོག་དང་བཅས་པ་ལག་པ་གཡོན་པའི་ཁུ་ཚུར་གྱིས་



258 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
བཟུང་ལག་པ་གཡས་པས་ཕྲེང་བ་བཟུང་ལ། རང་གི་ཐུགས་ཀ་ནས་འོད་ཟེར་འཕྲོས་
པ་གཟུངས་ཐག་ལ་འཁྲིལ་ཏེ་སོང་བས་བུམ་པའི་ལྷ་རྣམས་ཀྱི་ཐུགས་རྒྱུད་བསྐུལ།
བུམ་ནང་གི་ལྷའི་ཐུགས་ཀའི་ས་བོན་ལས་འོད་ཟེར་འཕྲོས། སྣོད་བཅུད་སྦྱོང་བ་དང་
སངས་རྒྱས་བྱང་སེམས་ཐམས་ཅད་མཆོད་པས་མཉེས་པར་བྱས་ནས། དེ་རྣམས་ཀྱི་
བྱིན་རླབས་ཐམས་ཅད་སྤྱན་དྲངས་བུམ་ཆུ་ལ་ཐིམ་ཞིང་། བུམ་ནང་གི་ལྷའི་སྐུ་དང་
སྔགས་ཕྲེང་ལས་ཀྱང་ཉེས་པ་དང་སྡིག་སྒྲིབ་སེལ་བའི་བདུད་རྩི་བབས་པ་བུམ་ཆུ་དང་
རོ་གཅིག་ཏུ་གྱུར་པར་བསམས་ལ་ཐུགས་རྗེ་ཆེན་པོའི་གཟུངས་རིང་ཐུང་གཉིས་དང་།
ཡིག་དྲུག་ཅི་འགྲུབ་བཟླ།།
དེ་ནས་གཟུངས་རྡོར་ལས་བུམ་གྱི་ཁར་སྤོས་ལ། ཧཱུྃ༔བཛྲ་ཀྲོ་དྷ་ཧ་ཡ་གཱི་བ་ཧུ་
ལུ་ཧུ་ལུ་ཧཱུྃ་ཕཊ། ཅེས་པ་རྟ་མགྲིན་གྱི་སྙིང་པོ་བརྒྱ་རྩ་བརྒྱད་བཟླ། དེ་ནས་གཟུངས་
རྡོར་རྣམ་བུམ་གྱི་ཁར་སྤོས་ལ་འབྲུ་གསུམ་མང་དུ་བཟླ། དེ་ནས་ཡིག་བརྒྱ་བཟླས་ཤིང་
གཟུངས་ཐག་བསྡུ། ཏདྱ་ཐཱ། ཨོཾ་དྷ་ར་དྷ་ར། དྷི་རི་དྷི་རི། དྷུ་རུ་དྷུ་རུ། ཨིཊྚེ་ཝཊེ།
ཙ་ལེ་ཙ་ལེ། པྲ་ཙ་ལེ་པྲ་ཙ་ལེ། ཀུ་སུ་མེ་ཀུ་སུ་མ་ཝ་རེ། ཨི་ལི་མི་ལི་ཙི་ཏི་ཛྭ་ལ། ཨ་པ་
ན་ཡེ་སྭཱཧཱ། ཞེས་དང་། ཧཱུཾ། བདུན་བཟླས་ནས་བུམ་པ་རྣམས་སུ་མཆོད་ཡོན་ཕུལ།
ཧྲིབཛྲ་ཀྲོ་དྷ་ཧ་ཡ་གི་བ་ཧུ་ལུ་ཧུ་ལུ་ཧཱུྃ་ཕཊ། ཅེས་བརྗོད་ནས་བུམ་པ་རྣམས་སུ་མེ་ཏོག་
དཀར་པོ་གསུམ་གསུམ་འབུལ། དེ་ནས་ཉེར་སྤྱོད་ཀྱིས་མཆོད། དེ་ནས། ཧྲིབཛྲ་ཀྲོ་
དྷ་ཧ་ཡ་གཱི་བ་ཧུ་ལུ་ཧུ་ལུ་ཧཱུྃ་ཕཊ། ཅེས་བརྗོད་ཅིང་ལས་བུམ་གྱི་ཁ་རྒྱན་གྱིས་བུམ་ཆུ་
བླངས་ནས་བུམ་པ་རྣམས་ལ་གཡས་སྐོར་གྱིས་བསངས་ཏེ། ཇི་སྲིད་དཀྱིལ་འཁོར་གྱི་
བྱ་བ་རྣམས་མཐར་མ་ཕྱིན་གྱི་བར་དུ་བགེགས་རྣམ་པར་བཟློག་པའི་འཕྲིན་ལས་མཛོད་
ཅིག །ཅེས་བརྗོད་ནས་ལས་ཀྱི་ལྷ་ལ་འཕྲིན་ལས་བཅོལ། དེ་ནས་མཆོད་བསྟོད་མདོར་
བསྡུས་བྱས་ནས། བཟོད་པར་གསོལ་ཏེ། ཡེ་ཤེས་པ་རང་བཞིན་གྱི་གནས་སུ་གཤེགས།



སྨྱུང་གནས་ཀྱི་ཆོ་ག 259
དམ་ཚིག་པ་ཞི། བུམ་པའི་ཆུ་དང་རོ་གཅིག་ཏུ་གྱུར་པར་བསམས་ལ་དགེ་བ་བསྔོའོ།
བུམ་སྒྲུབ་ལ་གཙོ་འཁོར་ཚང་མའི་བཟླས་པ་བྱ་བར་སྤྲོ་ན། རྣམ་བུམ་གྱི་གཙོ་བོ་བསྐྱེད་པའི་རྗེས་སུ་ཕྱོགས་
བཞིའི་པད་འདབ་ལ་ཤར་དུ་ཧཱུཾ་ལས་མི་བསྐྱོད་པ་སྔོན་པོ་ས་གནོན་མཉམ་གཞག་གི་
ཕྱག་རྒྱ་ཅན། ལྷོར་ཏཱི་ལས་རིན་འབྱུང་སེར་པོ་མཆོག་སྦྱིན་མཉམ་གཞག་གི་ཕྱག་རྒྱ་
ཅན། ནུབ་ཏུ་ཨོཾ་ལས་རྣམ་སྣང་དཀར་པོ་བྱང་ཆུབ་མཆོག་གི་ཕྱག་རྒྱ་ཅན། བྱང་དུ་
ཨཱལས་དོན་གྲུབ་ལྗང་ཁུ་སྐྱབས་སྦྱིན་མཉམ་གཞག་གི་ཕྱག་རྒྱ་ཅན་ རྣམས་བསྐྱེད་ཅིང་།
རྣམ་རྒྱལ་བུམ་པའི་མཚན་མ་ལྔའི་གནས་སུ་སྣ་ཚོགས་པདྨ་དང་ཟླ་བའི་གདན་རེ་རེ།
གདན་དེ་རྣམས་ཀྱི་སྟེང་དུ་ཧཱིལ་སོགས་པའི་ས་བོན་ལྔ་དང་། དེ་ལས་གཙོ་འཁོར་
ལྔ་ བུམ་པའི་ནང་དུ་བསྐྱེད་པ་ལྟར་བསྐྱེད། ལས་བུམ་གྱི་མཚན་མའི་གནས་སུ་སྣ་ཚོགས་པདྨ་
དང་ཉི་མའི་དཀྱིལ་འཁོར་གྱི་སྟེང་དུ་རྟ་མགྲིན་ བསྐྱེད་ལ་བཟླས་པ་བྱ་བའི་ཚེ་གཙོ་བོའི་བཟླས་
པའི་རྗེས་སུ། ཨོ་ཨཨཀྟ་བྱཧཱུྃ་ཧཱུྃ། ཨོཾ་ཨཱཿརཏྣ་སམྦྷ་ཝ་ཧཱུཾ་ཧཱུཾ། ཨོཾ་ཨཱབི་རོ་ཙ་ན་ཧཱུཾ་ཧཱུཾ།
ཨོ་ཨཱཨ་མོ་གྷ་སིདྡྷི་ཧཱུཾ་ཧཱུཾ། ཞེས་པ་རྣམས་ཟླའོ། །གཏོར་མ་འབུལ་བར་སྤྲོ་ན་ཕྱག་ལེན་ལྟར་བཤམས་
ལ་མདུན་བསྐྱེད་སྒྲུབ་ཐབས་སུ་གསལ་བ་ལྟར་འབུལ་ལོ། །དེ་ནས་མདུན་བསྐྱེད་བསྒྲུབ་པ་ནི། གོང་དུ་བཅའ་
གཞི་འཆའ་བའི་སྐབས་སུ་བཤད་པ་ལྟར། རྡུལ་ཚོན་ནམ། རས་བྲིས་ཀྱི་དཀྱིལ་འཁོར་བཤམ་པའམ།
མཎྜལ་ཚོན་སྤུངས་དང་བཅས་པ་བཤམས་པ་གང་ཡིན་ཡང་མཐའ་མཆོད་པས་ལེགས་པར་བསྐོར་ཏེ།
མཆོད་པ་བྱིན་གྱིས་བརླབས་པ་ནི། ཧཱིབཛྲ་ཀྲོ་དྷ ས་བསངས། སྭ་བྷཱ་ཝ་ས་སྟོང་པར་སྦྱངས། སྟོང་
་ངང་ལས་ཧཱུཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ། ཨོ་
འོད་དུ་ཞུ་བ་ལས་བྱུང་བའི་ལྷ་རྫས་ལས་གྲུབ་པའི་མཆོད་ཡོན། ཞབས་བསིལ། མེ་ཏོག
།བདུག་སྤོས། མར་མེ། དྲི་ཆབ། ཞལ་ཟས། རོལ་མོ་ལ་སོགས་པ་རྣམས་དྭངས་
ཤིང་ཐོགས་པ་མེད་པ་ནམ་མཁའ་དང་མཉམ་པ་ཟག་པ་མེད་པའི་བདེ་བ་ཁྱད་པར་ཅན་
བསྐྱེད་པར་གྱུར། ཨོཾ་ཨརྒཧཾ་ཨཱཿཧཱུྃ། དེ་བཞིན་དུ། པཱ་ཏྱཾ། པུཔྤེ། དྷུ་པེ། ཨཱ་ལོ་ཀེ།



260 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
གནེ། ནི་ཝི་ཏྱ། ཤཔྟ། རཱུ་པ། ཤཔྟ། གནེ། ར་སྭསྤན་ཨཱཧཱུྃ། ཞེས་བྱིན་གྱིས་བརླབས།
དེ་ནས་མདུན་བསྐྱེད་དངོས་གཞི་ལ་འཇུག་པ་ནི། ཧཱུྃ༔བཛྲ་ཀྲོ་དྷ ས་མདུན་བསྐྱེད་སྒྲུབ་གཞི་བསངས།
སྭ་བྷཱ་ཝའི་སྔགས་ཀྱིས་སྟོང་པར་སྦྱངས། སྟོང་པའི་ངང་ལས་རང་གི་མདུན་དུ་རིན་པོ་ཆེ་དུ་
མ་ལས་བྱས་པའི་ས་གཞི་གསེར་གྱི་བྱེ་མ་བདལ་བར་གྱུར། ཅེས་པ་ནས། སྟེང་དུ་
བླ་བྲེ་ཡང་སྐད་ཅིག་གིས་བྱུང་བར་གྱུར་ བར་བསམ་པའི་བར་སྔར་ཚོགས་ཞིང་གི་སྐབས་སུ་ཇི་
ལྟར་བཤད་པ་ལྟར་བྱ། དེ་ལྟར་རྟེན་གཞལ་ཡས་ཁང་གདན་བཅས་བསྐྱེད་ནས་བརྟེན་པ་ལྷ་བསྐྱེད་ཚུལ་ནི།
ཏདྱ་ཐཱ། ཨོཾ་དྷ་ར། ཞེས་པ་ནས། སྭཱཧཱ། ཞེས་པའི་སྔགས་ཀྱི་གདངས་ཀྱི་རྣམ་པར་
ནམ་མཁའ་ལ་གྲག་པར་གྱུར། ཟླ་བའི་སྟེང་དུ་སྔགས་ཀྱི་གདངས་ཀྱི་རྣམ་པར་ནམ་
མཁའ་ལ་གྲག་པ་དེ་ཤིན་ཏུ་དག་པའི་དངུལ་ཆུ་གསེར་གྱི་བྱེ་མ་ལ་ཞེན་པ། ཞེས་པ་ནས།
ཟླ་བའི་དཀྱིལ་འཁོར་དང་ཕྱག་མཚན་སྔགས་དང་བཅས་པ་ལ་ཞུགས་པ་ལས། དབུས་
སུ་དྲིན་ཅན་རྩ་བའི་བླ་མ་དང་དབྱེར་མེད་པའི་འཕགས་པ་སྤྱན་རས་གཟིགས་དབང་
ཕྱུག ཅེས་པ་ནས། སེམས་དཔའ་གསུམ་གྱི་བདག་ཉིད་ཅན་དུ་གྱུར།།
ཕྱོགས་བཞིའི་པད་འདབ་ལ། ཤར་དུ་ཧཱུཾ་ལས་མི་བསྐྱོད་པ་སྔོན་པོ་ས་གནོན་
མཉམ་གཞག་གི་ཕྱག་རྒྱ་ཅན། ལྷོར་ཏཱཾ་ལས་རིན་འབྱུང་སེར་པོ་མཆོག་སྦྱིན་མཉམ་
གཞག་གི་ཕྱག་རྒྱ་ཅན། ནུབ་ཏུ་ཨོ་ལས་རྣམ་སྣང་དཀར་པོ་བྱང་ཆུབ་མཆོག་གི་ཕྱག་
རྒྱ་ཅན། བྱང་དུ་ཨཱལས་དོན་གྲུབ་ལྗང་ཁུ་སྐྱབས་སྦྱིན་མཉམ་གཞག་གི་ཕྱག་རྒྱ་ཅན།
ལྷ་ཐམས་ཅད་ཀྱི་སྤྱི་བོར་ཨོཾ་ལས་འཁོར་ལོ་དཀར་པོའི་ལྟེ་བར་ཨོཾ་གྱིས་མཚན་པ།
མགྲིན་པར་ཨཱལས་པདྨ་དམར་པོའི་ལྟེ་བར་ཨཱུས་མཚན་པ། ཐུགས་ཀར་ཧཱུྃ་ལས་
རྡོ་རྗེ་སྔོན་པོའི་ལྟེ་བར་ཧཱུྃ་གིས་མཚན་པ། ཞེས་པ་ནས། དབུ་བརྒྱན་པར་གྱུར་པར་བསམ་
པའི་བར་བདག་བསྐྱེད་ཇི་ལྟ་བ་བཞིན་བྱའོ། །དེ་ནས་མཆོད་པ་འབུལ་བ་ནི། ཡན་ལག་བརྒྱད་ལྡན་
ལྷ་ཡི་གངྒཱ་སོགས། །ཕྱོགས་དུ
དུས་ཀུན་ན་མཆོད་ཡོན་ཅི་མཆིས་པ། །ཐུགས་རྗེ་ཆེན་



སྨྱུང་གནས་ཀྱི་ཆོ་ག 261
ཤིན་ཏུ་
པོའི་ལྷ་ཚོགས་མཉེས་ཕྱིར་འབུལ། །བཞེས་ནས་བདག་ལ་དངོས་གྲུབ་སྩལ་དུ་གསོལ།
།ཨོཾ་སརྦ་ཏ་ཐཱ་ག་ཏཱ་ཨཱ་རྱ་ལོ་ཀེ་ཤྭ་རཱ་
་ས་པ་རི་ཝ་ར་ཨརྒཧཾ་པྲ་ཏི་ཙྪ་སྭཱ་ཧཱ།
རྣམ་དག་དྲི་མེད་ཡིད་འོང་བའི། །ཕྱོགས་དུས་ཀུན་ན་ཞབས་བསིལ་ཅི་མཆིས་པ།
།ཐུགས་རྗེ་ཆེན་པོའི་ལྷ་ཚོགས་མཉེས་ཕྱིར་འབུལ། བཞེས་ནས་x། ཨོཾ་སརྦ་x།
པཱ་པཾ་*། འདབ་སྟོང་རབ་རྒྱས་པདྨ་དཀར་པོ་སོགས། །ཕྱོགས་དུས་ཀུན་ན་མེ་ཏོག་
ཅི་མཆིས་པ། །ཐུགས་རྗེ་x། །བཞེས་ནས་x། །ཨོ་སཉྫ་x། པུཊྚེ། མ་ལ་ཡ་ཡི་
ཙན་དན་དྲི་ལ་སོགས། །ཕྱོགས་དུས་ཀུན་ན་བདུག་སྤོས་ཅི་མཆིས་པ། །ཐུགས་རྗེ་*།
།བཞེས་ནས་x། །ཨོཾ་སརྦ་x། དྷི་པེ་x། མུན་པ་ཀུན་སེལ་རྩི་བཅུད་སྒྲོན་མེ་སོགས།
།ཕྱོགས་དུས་ཀུན་ན་སྣང་གསལ་ཅི་མཆིས་པ། །ཐུགས་རྗེ་x། །བཞེས་ནས་སྣ།
།ཨོཾ་སརྦབ་x། ཨཱ་ལོ་ཀེ་། ཤཔ་x།།
གཟུགས་བརྙན་ཀུན་གསལ་རིན་ཆེན་བཻཌཱུར་སོགས། །ཕྱོགས་དུས་ཀུན་ན་
གཟུགས་མཆོག་ཅི་མཆིས་པ། །ཐུགས་རྗེ་x། །བཞེས་ནས་x། །ཨོཾ་སརྦབ་x།
རཱུ་པ། དཔག་བསམ་ལས་བྱུང་བརྗོད་བྲལ་དབྱངས་ལ་སོགས། །ཕྱོགས་དུས་ཀུན་ན་
སྒྲ་སྙན་ཅི་མཆིས་པ། །ཐུགས་རྗེ་x། །བཞེས་ནས་x། །ཨོཾ་སརྦབ་x། །ཤལྟ་ x།
ཡིད་འོང་ཙན་དན་དཀར་པོའི་དྲི་ལ་སོགས། །ཕྱོགས་དུས་ཀུན་ན་དྲི་མཆོག་ཅི་མཆིས་
པ། །ཐུགས་རྗེ་x། །བཞེས་ནས་x། །ཨོཾ་སརྦ་x། གནེ་x། སྟོང་གསུམ་སྙིང་
པོ་ཚངས་གནས་བདུད་རྩི་སོགས། །ཕྱོགས་དུས་ཀུན་ན་རོ་མཆོག་ཅི་མ་མཆིས་པ།
།ཐུགས་རྗེ་x། །བཞེས་ནས་x། །ཨོཾ་སརྦ་x། ར་སྭ་x། སྲབ་འཇམ་པ ཉྩ་ལི་
ཀའི་གོས་ལ་སོགས། །ཕྱོགས་དུས་ཀུན་ན་རེག་མཆོག་ཅི་མཆིས་པ། །ཐུགས་རྗེ་x།
།བཞེས་ནས་x། །ཨོཾ་སམྦོ་*། །སྤར་x། །འཇིག་རྟེན་འདི་ཡི་ཕུན་སུམ་ཚོགས་པའི་
མཆོག །རིན་ཆེན་བདུན་གྱིས་ལྷ་ཡི་ལམ་བཀང་སྟེ། །ཐུགས་རྗེ་x། །བཞེས་ནས་



262 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
x། །ཨོཾ་སརྦ་x། །མཧཱ་ས་པ་རཏྟ་པྲ་ཏཱི་ཙྪ་སྭཱ་ཧཱ། ཞེས་མཆོད་དེ་ནས་བསྟོད་པ་བྱ་བ་ནི།
དུས་གསུམ་བདེ་བར་གཤེགས་པའི་ཆོས་ཀྱི་སྐུ། །འགྲོ་དྲུག་སེམས་ཅན་རྣམས་ལ་སྤྱན་
རས་གཟིགས། །ནམ་མཁའ་ལྟ་བུར་ཁྱབ་པའི་བཅུ་གཅིག་ཞལ། །གཟི་བརྗིད་འོད་
དཔག་མེད་ལ་ཕྱག་འཚལ་བསྟོད། །ཆོས་སྐུ་ནམ་མཁའ་བཞིན་དུ་དབྱེར་མེད་ཀྱང་།
།གཟུགས་སྐུ་འཇའ་ཚོན་བཞིན་དུ་
དུ་སོ་སོར་གསལ། །ཐབས་དང་ཤེས་རབ་མཆོག་ལ་
མངའ་བརྙེས་པའི། །རིགས་ལྔ་བདེ་བར་གཤེགས་ལ་ཕྱག་འཚལ་བསྟོད། །ཅེས་བསྟོད།
སྨྱུང་གནས་ཀྱི་སྐབས་བསྟོད་པ་ཉི་ཤུ་རྩ་གཅིག་རེ་འདོན་པ་ཕྱག་ལེན་ཡིན་པས། རང་གི་སྤྱི་བོར་པང་ཟླའི་
སྟེང་དུ་དགེ་སློང་མ་དཔལ་མོ་རབ་བྱུང་གི་རྟགས་ཅན་ཕྱག་ཐལ་མོ་སྦྱར་བས་ངོ་ཆེན་བསྟོད་པའི་གྲོགས་
མཛད་པར་བསམས་ཏེ། །ཨོཾ་འཇིག་རྟེན་མགོན་པོ་ལ་ཕྱག་འཚལ་ལོ། །འཇིག་རྟེན་བླ་མ
སྲིད་པ་གསུམ་གྱིས་བསྟོད་པ་པོ། །ལྷ་ཡི་གཙོ་བོ་བདུད་དང་ཚངས་པས་བསྟོད་པ་པོ།
།ཐུབ་པའི་རྒྱལ་མཆོག་བསྟོད་ནས་གྲུབ་པར་མཛད་པ་པོ། །འཇིག་རྟེན་གསུམ་གྱི་མགོན་
པོ་མཆོག་ལ་ཕྱག་འཚལ་ལོ། །བདེ་གཤེགས་དཔག་མེད་སྐུ་སྟེ་སྐུ་བཟང་འཛིན་པ་པོ།།
བདེ་གཤེགས་སྣང་མཐའ་ཡས་ཀྱི་དབུ་རྒྱན་གསོལ་བ་པོ། །ཕྱག་གཡས་མཆོག་
སྦྱིན་ཡི་དྭགས་བཀྲེས་སྐོམ་སེལ་བ་པོ། །ཕྱག་གཡོན་གསེར་གྱི་པདྨས་རྣམ་པར་བརྒྱན་
པ་པོ། །དྲི་ཞིམ་རལ་པའི་ཕྲེང་བ་དམར་སེར་འཁྱུག་པ་པོ། །ཞལ་རས་རྒྱས་པ་ཟླ་བ་
ལྟ་བུར་མཛེས་པ་པོ། །སྤྱན་གྱི་པདྨ་མཆོག་ཏུ་བཟང་ཞིང་ཡངས་པ་པོ། །ཁ་བ་དུང་
ལྟར་རྣམ་དཀར་དྲི་ངད་ལྡན་པ་པོ། །དྲི་མེད་འོད་ཆགས་མུ་ཏིག་ཚོམ་བུ་འཛིན་པ་པོ།
།མཛེས་པའི་འོད་ཟེར་སྐྱ་རེངས་དམར་པོས་བརྒྱན་པ་པོ། །པདྨའི་མཚོ་ལྟར་ཕྱག་
ནི་དངར་བར་བྱས་པ་པོ། །སྟོན་ཀའི་སྤྲིན་གྱིས་མདོག་དང་ལྡན་ཞིང་གཞོན་པ་པོ།
།རིན་ཆེན་མང་པོས་དཔུང་པ་གཉིས་ནི་བརྒྱན་པ་པོ། །ལོ་མའི་མཆོག་ལྟར་ཕྱག་
མཐིལ་འཇམ་ཞིང་གཞོན་པ་པོ། །རི་དྭགས་ལྤགས་པས་ནུ་མ་གཡོན་པ་བཀབ་པ་པོ།



སྨྱུང་གནས་ཀྱི་ཆོ་ག 263
།སྙན་ཆག་དུ་བུས་སྒེག་ཅིང་རྒྱན་རྣམས་འཆང་བ་པོ། །དྲི་མ་མེད་པ་པདྨའི་མཆོག་ལ་
གནས་པ་པོ། །ལྟེ་བའི་ངོས་ནི་པདྨའི་འདབ་ལྟར་འཇམ་པ་པོ། །གསེར་གྱི་སྐ་རགས་
མཆོག་ལ་ནོར་བུས་སྤྲས་པ་པོ།།
སྟ་ཟུར་དཀྲིས་པའི་རས་བཟང་ཤམ་ཐབས་འཛིན་པ་པོ། །ཐུབ་པའི་མཁྱེན་
མཆོག་མཚོ་ཆེན་ཕ་རོལ་ཕྱིན་པ་པོ། །མཆོག་བརྙེས་བསོད་ནམས་མང་པོ་ཉེ་བར་
བསགས་པ་པོ། །རྟག་ཏུ་བདེ་བའི་འབྱུང་གནས་རྒ་ནད་སེལ་བ་པོ། །གསུམ་ཐར་
མཛད་ཅིང་མཁའ་སྤྱོད་སྤྱོད་པ་སྟོན་པ་པོ། །ལུས་ཅན་མཆོག་སྟེ་བདུད་དཔུང་
འཁྲུགས་ལས་རྒྱལ་བ་པོ། །གསེར་གྱི་རྐང་གདུབ་སྒྲ་ཡིས་ཞབས་ཡིད་འོང་བ་པོ།
།ཚངས་པའི་གནས་པ་བཞི་ཡིས་དབེན་པར་མཛད་པ་པོ། །ངང་པའི་འགྲོས་འདྲ་གླང་
ཆེན་དྲེགས་ལྟར་གཤེགས་པ་པོ། །ཡོངས་རྫོགས་ཉེ་བར་བསགས་ཤིང་བསྟན་པ་གཉེར་
བ་པོ། །འོ་མའི་མཚོ་དང་ཆུ་ཡི་མཚོ་ལས་སྒྲོལ་བ་པོ། །གང་ཞིག་རྟག་ཏུ་ཐོ་རངས་
ལངས་ནས་གུས་པ་ཡིས། །སྤྱན་རས་གཟིགས་ཀྱི་དབང་པོ་ཡིད་ལ་སེམས་བྱེད་ཅིང་།
།བསྟོད་པའི་མཆོག་འདིས་དག་ཅིང་གསལ་བར་བསྟོད་བྱེད་ན། དེ་ནི་སྐྱེས་པའམ་ནི་
བུད་མེད་ཡིན་ཡང་རུང༌། །སྐྱེ་བ་འདིའམ་མ་འོངས་སྐྱེ་བ་ཐམས་ཅད་དུ། །འཇིག་
རྟེན་འཇིག་རྟེན་ལས་འདས་དགོས་པ་ཀུན་འགྲུབ་འགྱུར།） ཞེས་པ་ཉེར་གཅིག་གིས་བསྟོད་
ཅིང་ཕྱག་འཙལ། དེ་ནས་སྨོན་ལམ་གདབ་པ་ནི། འཕགས་པ་སྤྱན་རས་གཟིགས་དབང་ཐུགས་
རྗེའི་གཏེར། །འཁོར་དང་བཅས་པ་བདག་ལ་དགོངས་སུ་གསོལ། །བདག་དང་ཕ་
མ་རིགས་དྲུག་སེམས་ཅན་རྣམས། །མྱུར་དུ་འཁོར་བའི་མཚོ་ལས་བསྒྲལ་དུ་གསོལ།
།ཟབ་ཅིང་རྒྱ་ཆེ་བླ་མེད་བྱང་ཆུབ་སེམས། །མྱུར་དུ་རྒྱུད་ལ་སྐྱེ་བར་མཛད་དུ་གསོལ།
།ཐོག་མེད་ནས་བསགས་ལས་དང་ཉོན་མོངས་རྣམས། །ཐུགས་རྗེའི་ཆབ་ཀྱིས་མྱུར་
དུ་དག་མཛད་ནས། །ཐུགས་རྗེའི་ཕྱག་བརྐྱངས་བདག་དང་འགྲོ་བ་རྣམས། །བདེ་བ་



264 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ར
ར་བསམས།
ཅན་གྱི་ཞིང་དུ་དྲང་དུ་གསོལ། །འོད་དཔག་མེད་དང་སྤྱན་རས་གཟིགས་དབང་གིས།
།ཚེ་རབས་ཀུན་ཏུ་དགེ་བའི་བཤེས་མཛད་ནས། །མ་ནོར་ལམ་བཟང་ལེགས་པར་
བསྟན་ནས་ཀྱང་། །མྱུར་དུ་སངས་རྒྱས་ས་ལ་བཞག་ཏུ་གསོལ། །བདག་གི་དགེ་བའི་
ལས་རྣམས་འདི་དག་གིས། །འཇིག་རྟེན་འདིར་ནི་མྱུར་དུ་སངས་རྒྱས་ཤོག་ །འགྲོ་
ལ་ཕན་ཕྱིར་ཆོས་ཀྱང་སྟོན་བགྱིད་ཅིང་། །སེམས་ཅན་སྡུག་བསྔལ་མང་པོས་གཟིར་
ལས་སྒྲོལ། །ཞེས་གདུང་ཤུགས་དྲག་པོས་གསོལ་བ་གདབ་པོ།།
དེ་ནས་གཏོར་མ་འབུལ་བ་ནི། །ལས་བུམ་གྱི་ཁ་རྒྱན་གྱིས་བུམ་ཆུ་བླངས་ལ།
jབཛྲ་ཀྲོ་དྷ་ཧ་ཡ་གཱི་བ་ཧུ་ལུ་ཧུ་ལུ་ཧཱུྃ་ཕཊ། ཅེས་བརྗོད་ཅིང་ཡི་དམ་གྱི་གཏོར་མ་བསངས། སྭ་
བྷཱ་ཝ་ས་སྟོང་པར་སྦྱངས། སྟོང་པའི་ངང་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་
ཀྱི་ནང་དུ་གཏོར་མ་ཟག་པ་མེད་པའི་བདུད་རྩིའི་རྒྱ་མཚོ་ཆེན་པོར་གྱུར་པར་བས
ཨོཾ་ཨཱཿཧཱུྃ། ལན་གསུམ་བརྗོད་ནས་བྱིན་གྱིས་བརླབས། ཨོ་ཨཱརྱ་ལོ་ཀེ་ཤཱ་རཱ་ས་པ་རི་ཝ་ར་བ་ལི་
པྲ་ཏཱི་ཙྪ་ཡེ་སྭཱ་ཧཱ། ཞེས་པ་ལན་གསུམ་མམ་བདུན་གྱིས་ཐུགས་རྗེ་ཆེན་པོའི་ལྷ་ཚོགས་ལ་འབུལ། ཨོཾ་ཨཱ་
རྱ་ལོ་ཀེ་ཤཱ་རཱ་ས་པ་རི་ཝཱ་ར་ཨརྒཧཾ། ཞེས་སོགས་ཉེར་སྤྱོད་ཕུལ། འདོད་ཡོན་ལྔ་ལྡན་ཟག་
མེད་ཀྱི། །བདུད་རྩི་རྒྱ་མཚོའི་མཆོག་གཏོར་འདི། །རྗེ་བཙུན་སྤྱན་རས་གཟིགས་དབང་
གི། ལྷ་ཚོགས་འཁོར་དང་བཅས་ལ་འབུལ། །བཞེས་ནས་མཆོག་དང་ཐུན་མོང་གི།
དངོས་གྲུབ་མ་ལུས་སྩལ་དུ་གསོལ། །ཞེས་འདོད་དོན་སྨོན་ལམ་དུ་བརྗོད། །གཏོར་མ་གཉིས་
གོང་ལྟར་བསངས་སྦྱངས་བྱིན་གྱིས་བརླབས། ཨོཾ་ཨ་ཀཱ་རོ་མུ་ཁཾ་ས་རྦབ་དྷ་རྨཎཾཨཱ་དྱ་ནུ་དྲན་
ན་དྭད་ཨོཾ་ཨཱ༔ཧཱུྃ་ཕཊ་ཕཱ་སྭཱཧཱ། ཞེས་པ་ལན་གསུམ་གྱིས་མཁའ་འགྲོ་ཆོས་སྐྱོང་རྣམས་ལ་འབུལ།
ཨོ་བཛྲ་ཨཧཱུྃ། ནས་ཤཔྟའི་བར་གྱིས་མཆོད། འདོད་ཡོན་*། །བདུད་རྩི་ x། །ཆོས་
སྐྱོང་སྲུང་མའི་ཚོགས་ལ་འབུལ། །བཞེས་ནས་ཞི་རྒྱས་དབང་དྲག་གི། འཕྲིན་ལས་མ་
ལུས་སྒྲུབ་ཏུ་གསོལ། །ཞེས་འཕྲིན་ལས་བཅོལ། གཏོར་མ་གསུམ་པ་ཡང་སྔར་ལྟར་བསངས་སྦྱངས།



སྨྱུང་གནས་ཀྱི་ཆོ་ག 265
བྱིན་གྱིས་བརླབས། ནམསརྦ་ཏ་ཐཱ་ག་ཏ་ཨ་ཝ་ལོ་ཀེ་ཏེ་ཨོཾ་སམྦྷ་ར་སམྦྷ་ར་ཧཱུཾ། ཞེས་པ་ལན་
གསུམ་གྱིས་གནས་བདག་གཞི་བདག་ཐམས་ཅད་ལ་འབུལ། དེ་བཞིན་གཤེགས་པ་རིན་ཆེན་མང་
ལ་ཕྱག་འཚལ་ལོ། །དེ་བཞིན་གཤེགས་པ་གཟུགས་མཛེས་དམ་པ་ལ་ཕྱག་འཚལ་ལོ།
།དེ་བཞིན་གཤེགས་པ་སྐུ་འབྱམས་ཀླས་ལ་ཕྱག་འཚལ་ལོ། །དེ་བཞིན་གཤེགས་པ་
འཇིགས་པ་ཐམས་ཅད་དང་བྲལ་བ་ལ་ཕྱག་འཚལ་ལོ།།
འདོད་ཡོན་ལྔ་ལྡན་ཟག་མེད་ཀྱི། །བདུད་རྩི་རྒྱ་མཚོའི་གཏོར་མ་འདི། །ཡུལ་
ལྷ་གཞི་བདག་རྣམས་ལ་འབུལ། །བཞེས་ནས་རུ་ང་མ་མཛད་པར། །སྟོང་གྲོགས་
གནས་པོ་བཟང་པོ་མཛོད། ཅེས་བརྗོད། བདག་གི་བསམ་པའི་སྟོབས་དང་ནི།
།དེ་བཞིན་གཤེགས་པའི་བྱིན་སྟོབས་དང་། །ཆོས་ཀྱི་དབྱིངས་ཀྱི་སྟོབས་རྣམས་ཀྱིས།
།དོན་རྣམས་གང་དག་བསམས་པ་ཀུན། །དེ་དག་ཐམས་ཅད་ཅི་རིགས་པ། །ཐོགས་
པ་མེད་པ་འབྱུང་གྱུར་ཅིག །ཅེས་བདེན་སྟོབས་བརྗོད་དོ། །དེ་ནས་ཁྲུས་གསོལ་བྱ་བ་ནི། མེ་ལོང་
གཟུགས་བརྙན་ཤར་བ་ལ་རྣམ་རྒྱལ་བུམ་པའི་ཆུས་ཁྲུས་གསོལ་ཞིང་། སྒོམ་དོན་ལ་རང་གི་ཐུགས་ཀ་ནས་
སྤྲོས་པའི་ལྷ་མོ་བུམ་པ་དཀར་པོ་བདུད་རྩིའི་ཆུས་གང་བ་ཐོགས་པ་རྣམས་ཀྱིས་དཀྱིལ་འཁོར་བའི་ལྷ་ཚོགས།
བླ་མ་ཡི་དམ། སངས་རྒྱས་བྱང་སེམས་དཔའ་བོ་མཁའ་འགྲོ་ཆོས་སྐྱོང་སྲུང་མ་དང་བཅས་པ་རྣམས་ལ་
ཁྲུས་གསོལ་བས་རང་གི་སྤྱོད་པ་ངན་པས་དེ་དག་ལ་གྲིབ་ཀྱིས་ཕོག་པ་དང་། མཆོད་རྫས་ལ་མི་གཙང་བས་
འབགས་པ་ལ་སོགས་པའི་ཉེས་པ་ཐམས་ཅད་དག་པར་བསམས་ལ། ཁྲུས་ཀྱི་ཁང་པ་ཤིན་ཏུ་དྲི་ཞིམ་
པ། །ཤེལ་གྱི་ས་གཞི་གསལ་ཞིང་འཚེར་བ་བསྟར། །རིན་ཆེན་འབར་བའི་ཀ་བ་ཡིད་
འོང་ལྡན། །མུ་ཏིག་འོད་ཆགས་བླ་བྲེ་བྲེས་པ་དེར། །ཇི་ལྟར་བལྟམས་པ་ཙམ་གྱིས་ནི།
།ལྷ་རྣམས་ཀྱིས་ནི་ཁྲུས་གསོལ་ལྟར། །ལྷ་ཡི་ཆུ་ནི་དག་པ་ཡིས། །དེ་བཞིན་བདག་གིས་
སྐུ་ཁྲུས་གསོལ། །ཨོཾ་སརྦབ་ཏ་ཐཱ་ག་ཏཱ་ཨབྷི་ཥེ་ཀ་ཏ་ས་མ་ཡ་ཤྲཱི་ཡེ་ཨཱ༔ཧཾ། འགྲོ་བའི་
སྒྲོན་མེ་སྤྱན་རས་གཟིགས་མགོན་ལ། །དྲི་ཞིམ་བདུད་རྩིའི་ཁྲུས་ཆབ་འདི་གསོལ་བས།



266 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
འགྲོ་བའི་སྒྲིབ་གཉིས་དྲི་མ་ཀུན་བསལ་ནས། །དྲི་བྲལ་སྐུ་གསུམ་བརྙེས་པའི་བཀྲིས་
ཤོག །ཨོཾ་སརྦབ་x། ཨཱཧཱུྃ། ཆོས་སྐུ་ནམ་མཁའ་བཞིན་དུ་དབྱེར་མེད་ཀྱང་།
།གཟུགས་སྐུ་འ
འཇའ་ཚོན་བཞིན་དུ་སོ་སོར་གསལ། །ཐབས་དང་ཤེས་རབ་མཆོག་
ལ་མངའ་བརྙེས་པའི། །རིགས་ལྔ་བདེ་བར་གཤེགས་ལ་སྐུ་ཁྲུས་གསོལ། །དེ་བཞིན་
གཤེགས་དང་དེ་ཡི་སྲས་རྣམས་ལ་ ཞེས་སོགས། ཁྲུས་གསོལ་རྒྱས་བསྡུས་གང་མོས་བྱ། དེ་ནས།
དེ་དག་སྐུ་ལ་མཚུངས་པ་མེད་པའི་གོས། །གཙང་ལ་དྲི་རབ་བགོས་པས་སྐུ་ཕྱིའོ། །མོ་
ཧཱུྃ་ཧཱུྃཨཱཀཱ་ཡ་བི་ཤུ་དྷ་ན་ཡེ་སྭཱཧཱ། སྲབ་འཇམ་ཡང་བ་ལྷ་ཡི་གོས། །མི་ཕྱེད་རྡོ་རྗེའི་
སྐུ་བརྙེས་ལ། །མི་ཕྱེད་དད་པས་བདག་འབུལ་ན། །བདག་ཀྱང་རྡོ་རྗེའི་སྐུ་ཐོབ་ཤོག
།རྒྱལ་བ་མཚན་དཔེའི་རང་བཞིན་རྒྱན་ལྡན་ཕྱིར། །རྒྱན་གཞན་དག་གིས་བརྒྱན་པར་
མི་འཚལ་ཡང་། །རིན་ཆེན་རྒྱན་མཆོག་ཕུལ་བས་འགྲོ་བ་ཀུན། །མཚན་དཔེས་བརྒྱན་
པའི་སྐུ་ལུས་ཐོབ་པར་ཤོག །བརྩེ་བའི་ཁོར་ཡུག་སྙན་པའི་བ་དབ་ཅན། །ཏིང་འཛིན་
བླ་བྲེ་སྤོབས་པའི་འོད་གསལ་བ། །མཆོག་རྐྱེན་འོས་པའི་ཉེར་མཁོ་འདི་དག་འབུལ།
།སྐྱེ་བོས་རྣམ་དག་ཡེ་ཤེས་ཐོབ་པར་ཤོག །རིན་ཆེན་མཛེས་པའི་བཀྲ་ཤིས་བུམ་པ་འདི།
།སྣ་ཚོགས་བཅུད་ཀྱིས་བཀང་སྟེ་ཕུལ་བ་ཡིས། །ལས་དང་ཉོན་མོངས་དྲི་མ་ཀུན་བྱང་
ནས། །བྱང་ཆུབ་སེམས་ཀྱི་རླན་གྱིས་བརླན་པར་ཤོག
ས་གཞི་སྤོས་ཀྱིས་བྱུགས་ཤིང་མེ་ཏོག་བཀྲམ། །རི་རབ་གླིང་བཞི་ཉི་ཟླས་
བརྒྱན་པ་འདི། །སངས་རྒྱས་ཞིང་དུ་དམིགས་ཏེ་འབུལ་བ་ཡིས། །འགྲོ་ཀུན་རྣམ་
དག་ཞིང་ལ་སྤྱོད་པར་ཤོག །ཅེས་ཁྲུས་གསོལ་བྱ། དེ་ནས། དགེ་བ་འདི་ཡིས་མྱུར་དུ་
བདག །ཅེས་སོགས་དང་། བདག་གི་དགེ་བའི་ལས་རྣམས་འདི་དག་གིས། །ཞེས་སོགས།
སྐྱེ་ཞིང་སྐྱེ་བ་དག་ནི་ཐམས་ཅད་དུ། །རིགས་བཟང་བློ་གསལ་ང་རྒྱལ་མེད་པ་དང་།
།སྙིང་རྗེ་ཆེ་ཞིང་བླ་མ་ལ་གུས་པས། །དཔལ་ལྡན་བླ་མའི་དམ་ཚིག་ལ་གནས་ཤོག



སྨྱུང་གནས་ཀྱི་ཆོ་ག 267
།བྱང་ཆུབ་སེམས་མཆོག་རིན་པོ་ཆེ། །མ་སྐྱེས་པ་རྣམས་སྐྱེས་གྱུར་ཅིག །སྐྱེས་པ་
ཉམས་པ་མེད་པ་ཡང་། །གོང་ནས་གོང་དུ་འཕེལ་བར་ཤོག །སྐྱེ་བ་ཀུན་ཏུ་ཡང་དག་
བླ་མ་དང་། །ཞེས་སོགས་བསྔོ་བ་དང་སྨོན་ལམ་རྣམ་པར་དག་པས་རྒྱས་གདབ་ཅིང་། ཡི་གེ་བརྒྱ་པ་ལན་
གསུམ་བཟླས་ནས། འཕགས་པ་ཐུགས་རྗེ་ཆེན་པོ་དང་ལྡན་པ་བདག་ལ་དགོངས་སུ་གསོལ།
བདག་ཅག་ལས་དང་པོ་པར་གྱུར་པས་བྱིང་བ་དང་རྒོད་པའི་དབང་གིས་ཏིང་ངེ་འཛིན་
མི་གསལ་བ་དང་། སྔགས་མ་དག་པ་དང་། ཆོ་ག་ལྷག་ཆད་དུ་གྱུར་པ་དང་། གཙང་སྦྲ་
ཆུང་བ་ལ་སོགས་པ་ཐམས་ཅད་འཕགས་པ་ཐུགས་རྗེ་ཆེན་པོ་དང་ལྡན་པ་ཁྱེད་རྣམས་
ལ་བཟོད་པར་གསོལ་གྱི། བདག་ཅག་ལ་སྒྲིབ་པར་མི་འགྱུར་བར་མཛད་དུ་གསོལ།
ཞེས་ལན་གསུམ་བརྗོད་ནས་བཟོད་པར་གསོལ། ཨོཾ་མ་ཎི་པདྨེ་ཧཱུྃ། ཞེས་བརྗོད་པས་
འཕགས་པ་ཐུགས་རྗེ་ཆེན་པོ་མདུན་གྱི་ནམ་མཁར་བྱོན་ནས་སྐུའི་ཆ་ཐམས་ཅད་ལས་
བདུད་རྩི་དཀར་པོའི་རྒྱུན་བབས་ཏེ། རང་གི་ལུས་ཀྱི་ཕྱི་ནང་བར་གསུམ་ཐམས་ཅད་
བཀྲུས་པས་སྒོ་གསུམ་གྱི་ནད་གདོན་སྡིག་སྒྲིབ་བག་ཆགས་དང་བཅས་པ་ཐམས་ཅད་
ལྷག་མ་མེད་པར་དག་པར་གྱུར་ པའི་མོས་པ་བྱས་ལ་བུམ་ཆུ་ནས་ཅུང་ཟད་འཐུང་ཞིང་ཁྲས་བྱ།
སྨྱུང་གནས་དངོས་གཞིའི་ཉིན་ཁྲུས་ཆུ་མི་འཐུང་ཡང་གོང་གི་དམིགས་པ་དེ་བཞིན་བསྐྱངས་ལ་ཁྲུས་བྱ།
དེ་ནས་བཟང་པོ་སྤྱོད་པ་སོགས་སྨོན་ལམ་གང་འགྲུབ་བཏོན་ཏེ་རང་གཞན་ལ་གནས་སྐབས་དང་མཐར་ཐུག་
ཏུ་ཕན་བདེ་འབྱུང་བའི་བསྔོ་བ་སྨོན་ལམ་རྒྱས་པར་བྱ་ཞིང་། ཁྱད་པར་ལམ་ཐུན་མོང་བས་རྒྱུད་སྦྱངས་ནས་
ཐུགས་རྗེ་ཆེན་པོའི་དཀྱིལ་འཁོར་དུ་ཞུགས་ཏེ་དམ་ཚིག་དང་སྡོམ་པ་དག་པ་གཞིར་བཟུང་ནས་མཚན་བཅས་
དང་མཚན་མེད་ཀྱི་རྣལ་འབྱོར་མཐར་ཕྱིན་པའི་སྨོན་ལམ་འདི་ལྟར་བྱ་སྟེ།།
རྒྱལ་ཀུན་ཐུགས་རྗེའི་སྤྱི་གཟུགས་སྤྱན་རས་གཟིགས། །ཐབས་མཁས་སྤྲུལ་པས་
ལྷ་ཡི་ལམ་འགེངས་པ། །མཆོག་གསུམ་ཀུན་འདུས་དཀྱིལ་འཁོར་ལྷ་ཚོགས་ཀྱིས།
།བདག་གི་སྨོན་པའི་དཔང་པོ་མཛད་དུ་གསོལ། །དུས་གསུམ་དང་འབྲེལ་དགེ་



268 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ལ་
བ་ཅི་ཡོད་དང་། །ཁྱད་པར་ཐུགས་རྗེ་ཆེན་པོའི་ལྷ་ཚོགས་ལ། །རྩེ་གཅིག་མོས་
པས་མཆོད་བསྟོད་སྒོམ་བཟླས་ལ། །འབད་པའི་དགེ་བ་ཇི་སྙེད་མཆིས་པ་དེས།
།དེང་ནས་སྐྱེ་ཞིང་སྐྱེ་བ་ཐམས་ཅད་དུ། །ཐེག་མཆོག་ལམ་གྱི་རྩ་བ་དགེ་བའི་བཤེས།
།མཚན་ཉིད་ལྡན་པས་རྗེས་སུ་འཛིན་པ་དང་། །བཀའ་བཞིན་སྒྲུབ་པས་མཉེས་པ་ལྷུར་
བྱེད་ཤོག །ལམ་བཟང་སྒྲུབ་ལ་བར་དུ་གཅོད་པའི་རྒྱུ། །ལོག་པའི་བཤེས་དང་སྡིག་
པའི་གྲོགས་རྣམས་ཀྱི། །དབང་དུ་སྐད་ཅིག་ཙམ་ཡང་མི་འགྲོ་ཞིང་། །ཆོས་བཞིན་
སྒྲུབ་པའི་མཐུན་རྐྱེན་ཀུན་ཚང་ཤོག །
བཤེས་གཉེན་དམ་པའི་ཞལ་གྱི་པདྨོ་ལས། །ལེགས་འོངས་ཟབ་དང་རྒྱ་ཆེའི་ཚུལ་
རྣམས་ལ། །གཞན་དྲིང་མི་འཇོག་ངེས་པ་རྙེད་པ་དང་། །དེ་དོན་རྩེ་གཅིག་སྒྲ
བརྩོན་པར་ཤོག །དལ་འབྱོར་རྙེད་དཀའ་མྱུར་དུ་འཇིག་པ་དང་། །ཕྱི་མར་ངན་འགྲོའི་
གཡང་ས་འཇིགས་རུང་ཚུལ། །བསམས་ནས་སྐྱབས་འགྲོ་ལས་འབྲས་སྤང་བླངས་ལ།
།འབད་པས་ཡང་དག་ལམ་གྱི་གཞི་ཟིན་ཤོག །ཡུལ་ལ་སྲེད་པའི་ཆུ་བོས་དབང་མེད་
ཁྱེར། །ལས་ཀྱི་རླུང་གིས་མཐོ་དམའ་ཀུན་ཏུ་འཁྱམས། །སྐྱེ་རྒ་ན་འཆིའི་ཆུ་སྲིན་
བརྒྱས་གཙེས་པ། །འཇིགས་རུང་སྲིད་པའི་མཚོ་ལས་ཐར་བར་ཤོག །བདེ་བ་འདོད་
ནས་ངལ་བ་ཅི་བྱས་ཀུན། །སླར་ཡང་མི་བཟད་སྡུག་བསྔལ་འབྱུང་བའི་རྒྱུ། །འཁོར་
བའི་འཚམས་སྦྱོར་ལས་ཉོན་ཁྲི་ཤིང་གི། རྩ་བ་མྱུར་དུ་ཐོན་པར་བྱིན་གྱིས་རློབས།
།ཐོག་མེད་དུས་ཀྱི་དྲིན་ཅན་ཕ་མ་རྣམས། །རབ་འབར་སྡུག་བསྔལ་གསུམ་གྱི་མེ་འོབས་
ལས། །སྒྲོལ་ལ་སྐད་ཅིག་ཙམ་ཡང་མི་ཞུམ་པའི། །ལྷག་བསམ་སྙིང་སྟོབས་སྐྱེ་བར་
བྱིན་གྱིས་རློབས། །འཕགས་མཆོག་ཐུགས་རྗེ་ཆེན་པོས་སྔོན་གྱི་ཚེ། །བདེ་གཤེགས་
རིན་ཆེན་སྙིང་པོའི་སྤྱན་སྔ་རུ། །དམ་བཅས་སྨོན་ལམ་ཇི་ལྟར་མཛད་པ་བཞིན།
།བདག་གི་སྨོན་པའང་དེ་བཞིན་འགྲུབ་གྱུར་ཅིག །རྒྱལ་སྲས་སྤྱོད་ལ་སློབ་པའི་སྐབས་



སྨྱུང་གནས་ཀྱི་ཆོ་ག 269
ཀུན་ཏུ། །སྒྱིད་ལུག་ཞུམ་པ་ནམ་ཡང་མི་སྐྱེ་ཞིང་། །ཐབས་ཤེས་ཟུང་འབྲེལ་ལམ་
བཟང་སྒྲུབ་པ་ལ། །རྨི་ལམ་དུ་ཡང་གཡེལ་བར་མ་གྱུར་
ར་ཅིག །རིན་ཆེན་སེམས་མཆོག་
ཆེས་ཆེར་སྟོབས་རྒྱས་ཏེ། །ཐབས་མཁས་ཐེག་པའི་སྣོད་དུ་གྱུར་པ་ན། །རྡོ་རྗེ་སློབ་
དཔོན་མཆོག་གི་བཀའ་དྲིན་ལས། །རྣམ་དག་དབང་གིས་བདག་རྒྱུད་སྨིན་པར་ཤོག
།དེ་ཚེ་ལྷ་དང་བླ་མའི་སྤྱན་སྔ་རུ། །ཇི་ལྟར་ཁས་བླངས་དམ་ཚིག་སྡོམ་པ་རྣམས།
།སྲོག་གི་ཕྱིར་ཡང་གཏོང་བར་མི་བྱེད་པར། །དངོས་གྲུབ་རྩ་བ་ཚུགས་པར་བྱིན་གྱིས་
རློབས། །ཐབས་མཁས་ཐུགས་རྗེ་ལྡན་པའི་དེད་དཔོན་གྱི། །མཐུ་ལས་རྒྱུད་སྡེ་རྒྱ་
མཚོའི་འཇིང་བརྒལ་ཏེ། །རྒྱུད་དོན་སྙིང་པོ་དེ་ཉིད་རིན་ཆེན་བཅུ། །རྙེད་ནས་སྒྲུབ་
པའི་རྒྱལ་མཚན་རྩེར་མཆོད་ཤོག །
ཡིད་འོངས་དབེན་པའི་ནགས་ཚལ་ཉམས་དགའ་བར། །འདོད་ཆུང་ཆོག་
ཤེས་མང་ཐོས་ཞི་དུལ་ཅན། །རྒྱལ་བས་བསྔགས་པའི་གྲོགས་དང་ལྷན་ཅིག་ཏུ།
།རྩེ་གཅིག་སྒྲུབ་པ་སྙིང་པོར་བྱེད་པར་ཤོག །བླ་མ་ཐུགས་རྗེ་ཆེན་པོའི་ལྷ་ཡི་ཚོགས།
།འཆི་མེད་ལམ་ཀུན་ཡོངས་སུ་གང་བ་ལ། །དངོས་བཤམས་ཡིད་སྤྲུལ་མཆོད་སྤྲིན་
རྒྱ་མཚོ་ཡིས། །མཆོད་པ་རླབས་ཆེན་བསོད་ནམས་ཚོགས་རྫོགས་ཤོག །ཕྱི་ནང་
ཆོས་རྣམས་བྲག་ཆ་ཇི་བཞིན་དུ། །རང་རང་རྐྱེན་ལ་བརྟེན་ནས་བཏགས་ཙམ་ལས།
།ངོ་བོས་གྲུབ་པ་རྡུལ་ཙམ་མ་མཆིས་པའི། །དོན་དམ་སྟོང་པའི་གནས་ལུགས་རྟོགས་
པར་ཤོག །རང་བཞིན་རྣམ་དག་ངང་དུ་བདག་དང་ལྷ། །ངོ་བོ་དབྱེར་མེད་བརྗོད་བྲལ་
ཚུལ་རིག་ནས། །དོན་དམ་སྟོང་པའི་ལྷ་མཆོག་རྩེ་གཅིག་ཏུ། །བསྒོམས་པས་རྒྱལ་བའི་
ཆོས་སྐུ་མྱུར་འགྲུབ་ཤོག །རྣམ་པར་མི་རྟོག་ངང་ལས་གསལ་རིག་གི །གཟུང་རྣམ་
གསང་སྔགས་མཆོག་གི་སྒྲར་ཤར་བ། །སྒྲ་དང་ཡི་གེའི་ལྷ་ཉིད་བསྒོམས་པའི་མཐུས།
།རྒྱལ་བའི་གསུང་དབྱངས་མྱུར་དུ་འགྲུབ་པར་ཤོག །རབ་འབྱམས་རྒྱལ་བའི་འཁོར



270 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ལོ་ཀུན་གྱི་དངོས། །མཚན་དཔེའི་གཟུགས་རྫོགས་ཕྱག་རྒྱ་མཚན་མའི་ལྷ། །བསྒོམས་
པས་མ་དག་དྲི་མ་ཀུན་སྦྱངས་ཏེ། །རྒྱལ་བའི་གཟུགས་སྐུ་མྱུར་དུ་འགྲུབ་པར་ཤོག
།དག་པ་གཉིས་ལྡན་ཡེ་ཤེས་ཆོས་སྐུ་ཉིད། །རབ་འབྱམས་རྟེན་དང་བརྟེན་པར་ཡོངས་
ཤར་བ། །ཟབ་གསལ་གཉིས་མེད་ལྷ་ཡི་རྣལ་འབྱོར་གྱིས། །ཐ་མལ་སྣང་ཞེན་དྲི་མ་
དུངས་(དྲུང་)འབྱིན་ཤོག །ཡན་ལག་རྣམ་བཞིའི་བཟླས་བརྗོད་དབྱར་སྐྱེས་རྔས།
།རྒྱལ་བའི་ཐུགས་རྗེའི་ཆུ་འཛིན་རབ་བསྐུལ་ཏེ། །ཐུན་མོང་མཆོག་གི་དངོས་གྲུབ་གྲུ་
ཆར་གྱིས། །བདག་གཞན་མ་ལུས་ཚིམ་པ་ཉིད་གྱུར་ཅིག །མེ་དང་སྒྲ་ལ་གཞོལ་བའི་
བསམ་གཏན་གྱིས། །གཡོ་མེད་རི་དབང་ལྟ་བུར་གནས་གྱུར་ཅིང་། །ཕུལ་བྱུང་བདེ་
བས་བརྒྱན་པའི་ཏིང་འཛིན་རྩལ། །རྫོགས་ཏེ་མཚན་བཅས་རྣལ་འབྱོར་མཐར་ཕྱིན་ཤོག
།མཚན་འཛིན་དམིགས་གཏད་མ་ལུས་འཇིག་བྱེད་པ། །སྒྲ་མཐར་ཐར་པ་སྟེར་བའི་
རྣལ་འབྱོར་གྱིས། །ཉོན་མོངས་ཤེས་བྱའི་སྒྲིབ་པ་ཀུན་སྦྱངས་ཏེ། །སྐུ་གསུམ་མྱུར་དུ་
ཐོབ་པར་བྱིན་གྱིས་རློབས། །ཐམས་ཅད་གཟིགས་པའི་གོ་འཕང་ཐོབ་པ་ན། །འགྲོ་བའི་
གྲངས་དང་མཚུངས་པའི་སྤྲུལ་པ་ཡིས། །མཁའ་མཉམ་ཡིད་ཅན་མ་ལུས་སྒྲོལ་བ་ལ།
།མགོན་པོ་ཐུགས་རྗེ་ཅན་དང་མཚུངས་པར་ཤོག །བདག་ཉིད་མཐོང་ཐོས་དྲན་རེག་མ་
ལུས་དང་། །མིང་ཙམ་འཛིན་པར་བྱེད་པ་ཐམས་ཅད་ཀྱང་། །དེ་ཡི་མོད་ལ་མི་འདོད་
ཀུན་ཞི་ཞིང་། །བསམ་དོན་ཐམས་ཅད་འབད་མེད་འགྲུབ་པར་ཤོག །
བདག་ལ་སྙིང་ནས་དད་པར་བྱེད་པའམ། །ཁྲོ་བའི་སེམས་ཀྱིས་མི་སྙན་བརྗོད་
ཀྱང་རུང་། །བཟང་ངན་འབྲེལ་པ་ཐོགས་པ་མ་ལུས་པ། །ཐམས་ཅད་བྱང་ཆུབ་ལམ་
ལ་འགོད་པར་ཤོག །ནམ་མཁའི་མཐས་གཏུགས་གྱུར་པའི་སེམས་ཅན་ཀུན། །སྲིད་
དང་ཞི་བའི་མཐའ་ལས་སྒྲོལ་བ་ལ། །མཁྱེན་བརྩེ་ནུས་མཐུ་ཐོགས་པ་མི་མངའ་བ།
།རིགས་གསུམ་མགོན་པོ་ཉིད་དང་མཚུངས་པར་ཤོག །རྨད་བྱུང་སྲས་བཅས་རྒྱལ་



སྨྱུང་གནས་ཀྱི་ཆོ་ག 271
བའི་བྱིན་རླབས་དང་། །རྟེན་འབྲེལ་བསླུ་བ་མེད་པའི་བདེན་པ་དང༌། །བདག་གི་ལྷག་
བསམ་དག་པའི་མཐུ་སྟོབས་ཀྱིས། །རྣམ་དག་སྨོན་པའི་གནས་འདི་འགྲུབ་པར་ཤོག
།ཅེས་སྨོན་ལམ་གདབ་བོ།།
དེ་ནས། རྟེན་ཡོད་ན་བརྟན་བཞུགས་དང་། མེད་ན་གཤེགས་གསོལ་བྱས་ལ། རབ་འབྱམས་
ལྷ་ཡི་ལམ་ཀུན་ཡོངས་གང་བའི། །འཕགས་མཆོག་ཐུགས་རྗེ་ཆེན་པོའི་ལྷ་ཡི་ཚོགས།
།མེ་ཏོག་ཆར་འབེབས་བཀྲ་ཤིས་གདངས་སྙན་སྒྲོག །མཐའ་དག་བགེགས་དཔུང་
འཇོམས་པའི་འཕྲིན་ལས་ཀྱིས། ཁྱེད་ལ་འདོད་དགུའི་མཆོག་སྩོལ་མཛད་པ་འདི།
།ཤེས་པར་གྱིས་ལ་རབ་དགའ་སྐྱེད་ཅིག་དང་། །ཤིས་བརྗོད་ཕྲེང་བ་བདག་གིས་བསྒྲག་
པར་བྱ། །དུས་གསུམ་བདེ་གཤེགས་ཀུན་གྱི་ཐུགས་རྗེ་ལ། །སྤྱན་རས་གཟིགས་དབང་
ཞེས་བྱར་མཚན་གསོལ་ནས། །ཡིད་བཞིན་ནོར་ལྟར་འདོད་དགུའི་ཆར་འབེབས་པའི།
།བསླུ་མེད་སྐྱབས་ཀྱི་དམ་པ་ལ་ཕྱག་འཚལ། །འཕགས་པས་རྗེས་བཟུང་དགེ་སློང་
དཔལ་མོ་དང་། །ཟླ་བ་གཞོན་ནུ་ཡེ་ཤེས་བཟང་པོ་དང་། །པེ་ན་བ་དང་ཟླ་བ་རྒྱལ་
མཚན་སོགས། །དངོས་དང་བརྒྱུད་པའི་བླ་མ་མཆོག་རྣམས་ལ། །དགེ་མཚན་ཇི་སྙེད་
མཆིས་པའི་བཀྲ་ཤིས་དེས། །ཁྱེད་ཀྱི་མི་ཤེས་མཚན་མ་ཀུན་ཟད་ཅིང་། །བདེ་ལེགས་
ཡར་ངོའི་ཟླ་ལྟར་འཕེལ་གྱུར་ནས། །ཕུན་ཚོགས་དཔལ་ལ་རོལ་པའི་བཀྲ་ཤིས་ཤོག
།བདེ་གཤེགས་སྣང་བ་མཐའ་ཡས་པད་དཀར་འཛིན། །རྣམ་པར་སྣང་མཛད་རིན་
ཆེན་འབྱུང་བའི་གནས། །མི་བསྐྱོད་མགོན་པོ་དོན་ཡོད་གྲུབ་པ་སོགས། །ཐུགས་རྗེ་
ཆེན་པོའི་དཀྱིལ་འཁོར་ལྷ་ཚོགས་ལ། །དགེ་མཚན་ཇི་སྙེད་མཆིས་པའི་བཀྲ་ཤིས་དེས།
།ཁྱེད་ཀྱི་མི་ཤིས་x། །བདེ་ལེགས་ཡར་ངོའི་x། །ཕུན་ཚོགས་དཔལ་x། །ཐུབ་
པའི་ལེགས་བཤད་ཀུན་གྱི་རབ་དང་ཕུལ། །དཔལ་ལྡན་བྱ་རྒྱུད་པདྨའི་རིགས་ཀྱི་གཙོ།
།ཐུགས་རྗེའི་སྤྱན་སྟོང་མངའ་བའི་རྒྱུད་རྒྱལ་ལ། །དགེ་མཚན་x། །ཁྱེད་ཀྱི་x།



272 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
།བདེ་ལེགས་ x། །ཕུན་ཚོགས་x། །ཞིང་རྣམས་ཀུན་ན་
ན་ཟབ་མོའི་ལམ་མཆོག་འདིར།
།ཐོས་བསམ་སྒོམ་པས་འཇུག་པ་ཐམས་ཅད་དང་། །དང་བའི་སེམས་ཀྱིས་ཕྱག་ན་
པདྨོ་ཡི། །གཟུངས་སྔགས་མཚན་ཙམ་འཛིན་པ་ཐམས་ཅད་ལ། །དགེ་མཚན་སྐད
།ཁྱེད་ཀྱི་x། །བདེ་ལེགས་x། །ཕུན་ཚོགས་x། །རིན་ཆེན་བརྒྱ་ལས་གྲུབ་པའི་
གཞལ་ཡས་ཁང་། །འཇའ་ཚོན་ལྟར་བཀྲ་འཆི་མེད་ལམ་ལྟར་ཡངས། །སྣ་ཚོགས་
རྒྱན་གྱིས་མཛེས་པའི་ཕོ་བྲང་ལ། །དགེ་མཚན་ཇི་སྙེད་མཆིས་པའི་བཀྲ་ཤིས་དེས།
།ཁྱེད་ཀྱི་མི་ཤིས་མཚན་མ་ཀུན་ཟད་ཅིང་། །བདེ་ལེགས་ཡར་ངོའི་ཟླ་ལྟར་འཕེལ་གྱུར་
ནས། །ཕུན་ཚོགས་དཔལ་ལ་རོལ་པའི་བཀྲ་ཤིས་ཤོག །ཅེས་ཤིས་པ་བརྗོད་ཅིང་མེ་ཏོག་གི་
ཆར་དབབ་བོ། །ཐུན་མཚམས་སུའང་བྱམས་སྙིང་རྗེ་བྱང་ཆུབ་ཀྱི་སེམས་ཡང་དང་ཡང་དུ་གསལ་གདབ་
ཅིང་ཁྱེར་སོ་གསུམ་དང་རོལ་པ་གསུམ་གྱི་རྣལ་འབྱོར་ལ་གནས་ནས་དལ་བ་ཐོབ་པ་དོན་དང་ལྡན་པར་བྱའོ།
།སྨྱུང་གནས་ཀྱི་ཆོ་གའི་ཐུན་དངོས་གཞི་དང་ཐུན་མཚམས་སུ་ཇི་ལྟར་བྱ་བའི་ཚུལ་ཞིབ་པར་ཐུགས་རྗེ་ཆེན་
སྒྲུབ་ཐབས་ཀྱི་རྣམ་བཤད་བྱ་བའི་རྒྱུད་ཀྱི་དོན་གསལ་དུ་བྲིས་ཟིན་པས་དེ་ལས་ཤེས་པར་བྱའོ། །ཞེས་
ཐུགས་རྗེ་ཆེན་པོ་བཅུ་གཅིག་ཞལ་གྱི་སྒྲུབ་ཐབས་སྨྱུང་བར་གནས་པའི་ཆོ་ག་ཆ་ལག་ཚང་བ་འདི་ནི་ལམ་འདི་
ལ་སྙིང་ནས་མོས་ཤིང་སྒྲུབ་པ་སྙིང་པོར་བྱེད་པ་དྭགས་པོ་རབ་འབྱམས་ངག་དབང་ཡེ་ཤེས་ཀྱིས་རང་ཉིད་ཚེ་
མཇུག་འདིར་ཉམས་ལེན་སྙིང་པོར་བྱ་བ་དངཨེ་དྭགས་ཕྱོགས་ཀྱི་དོན་གཉེར་ཅན་གཞན་མང་པོ་ལའང་ཕན་
པའི་ཕྱིར་ཐུགས་རྗེ་ཆེན་པོ་བཅུ་གཅིག་ཞལ་གྱི་སྒྲུབ་ཐབས་བདག་མདུན་བུམ་གསུམ་ཆ་ལག་ཚང་བ་འདི་ལྟ་
བུ་ཞིག་དགོས་ཞེས་ནན་ཏན་དུ་བསྐུལ་ཞིང་། དཔལ་ལྡན་སྨད་རྒྱུད་གྲྭ་ཚང་གི་གྲྭ་རིགས་དགེ་སློང་བློ་བཟང་
མཁས་གྲུབ་ཀྱིས་ཀྱང་རང་ཉིད་ཚེ་མཇུག་ལྷག་པའི་ལྷ་འདིའི་རྣལ་འབྱོར་ཉམས་ལེན་སྙིང་པོར་བྱ་ཕྱིར་དང་།
མདོ་ཁམས་ཕྱོགས་སུའང་ཐུགས་རྗེ་ཆེན་པོའི་རྣལ་འབྱོར་འདི་ལ་ཚང་མ་མོས་བློ་ཆེ་བས་ཀུན་ལ་ཕན་ཕྱིར་
ཐུགས་རྗེ་ཆེན་པོའི་བླ་བརྒྱུད་གསོལ་འདེབས། སྒྲུབ་ཐབས་ཅ་ལག་ཚང་བ་ལམ་ཡོངས་རྫོགས་ཀྱི་སྨོན་ལམ་
དང་བཅས་པ་ཞིག་དགོས་ཞེས་བསྐུལ་པ་ལ་བརྟེན་ནས་ཐུགས་རྗེ་ཆེན་པོ་བཅུག་ཞལ་གྱི་དབང་དང་མན་ངག་
བུའི



དབང་ཆོག་ 273
ཐོབ་པ་དགེ་སློང་ཡེ་ཤེས་རྒྱལ་མཚན་གྱིས་གྲུ་འཛིན་གཉིས་པའི་གཞལ་མེད་ཁང་གི་གཟིམ་ཆུང་བདེ་བ་ཅན་དུ་
སྦྱར་བའོ། །འདིས་ཀྱང་རྒྱལ་བའི་བསྟན་པ་རིན་པོ་ཆེ་ཕྱོགས་ཀུན་ཏུ་འཕེལ་ཞིང་རྒྱས་པར་གྱུར་ཅིག་། །།
༣
༄༅། །དཔལ་མོ་ལུགས་ཀྱི་ཐུགས་རྗེ་ཆེན་པོ་བཅུ་གཅིག་ཞལ་གྱི་
དབང་ཆོག་བཞུགས་སོ། །
།འཕགས་པ་ཐུགས་རྗེ་ཆེན་པོའི་ལྷ་ཚོགས་ལ་ཕྱག་འཚལ་ལོ། འཕགས་
པ་སྤྱན་རས་གཟིགས་ཞལ་བཅུ་གཅིག་པའི་དབང་ལེན་པར་འདོད་པས། བདག་བསྐྱེད་བུམ་བསྐྱེད་
མདུན་བསྐྱེད་རྣམས་སྔོན་དུ་བཏང་ལ། གཞན་ལ་དབང་བསྐུར་བའི་ཆེད་དུ་ཡིན་ན་མདུན་བསྐྱེད་དཀྱིལ་
འཁོར་པའི་ལྷ་ཚོགས་ལ་གཏོར་མ་ཕུལ་བའི་རྗེས་སུ་སྒྲུབ་གྲོགས་དཀྱིལ་འཁོར་བསྲུང་དུ་བཅུག་སྟེ་ཕྱི་
རོལ་ཏུ་ཆ་གསུམ་གཏོར་མ་བཏང་། ཡི་དྭགས་ལ་གཏོར་མ་སྦྱིན་ནས་སློབ་དཔོན་གྱིས་གཏིང་མནན་ཏེ།
ཧཱིབཛྲ་ ཞེས་སོགས་རྟ་མགྲིན་གྱི་གཟུངས་འདོན་བཞིན་དུ་ནང་དུ་འོངས་ཏེ་དཀྱིལ་འཁོར་ལ་བསྐོར་
བ་དང་སྒོ་དབྱེ་སོགས་བྱ་ཚུལ་ནི། ན་མོ་རཏྣ་ཏྲ་ཡཱ་ཡ། ཞེས་སོགས་ཐུགས་རྗེ་ཆེན་པོའི་གཟུངས་
བརྗོད་ཅིང་དཀྱིལ་འཁོར་ལ་བསྐོར་བ་ལན་གསུམ་བྱས་ལ། ཤར་སྒོ་ནས་དཀྱིལ་འཁོར་ལ་ཕྱོགས་ཏེ།
རང་ཉིད་སྐད་ཅིག་གིས་ཧཱུྃ་མཛད་སྔོན་པོ་ཞལ་གཅིག་ཕྱག་གཉིས་ཀྱིས་ཧཱུྃ་མཛད་ཀྱི་
ཕྱག་རྒྱ་འཆིང་ཞིང་གཡོན་བརྐྱང་གིས་བཞུགས་པ། རྡོ་རྗེ་ཤུགས་ཀྱི་འཇུག་པས་དཀྱིལ་
འཁོར་གྱི་ནང་དུ་ཐོགས་པ་མེད་པར་ཞུགས་པར་གྱུར། ཨོཾ་མཆོག་ཏུ་བདེ་བའི་སེམས་
ནི་རོལ་པར་ལྡན། །སྒེག་པའི་ཕྱག་གིས་བཅོམ་ལྡན་འདས་ལ་འཁྲིལ། ཛཧཱུྃ་བཾ་ཧོ༔
ཧིཧིཧིཧི། མགོན་པོ་སྙིམ་པའི་མེ་ཏོག་བཞེས་སུ་གསོལ། །ཞེས་ཤར་སྒོ་ནས་དཀྱིལ་འཁོར་
གྱི་གཙོ་བོ་ལ་མེ་ཏོག་གི་ཕྲེང་བ་ཕུལ་བར་མོས་ནས་མེ་ཏོག་འཐོར། གཡས་སྐོར་གྱིས་ནུབ་ཏུ་སོང་སྟེ་ཁ་ཤར་
མོ



274 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
དུ་ཕྱོགས་པའམ། དེ་ལྟར་མོས་ནས་ཧཱུྃ་མཛད་ཀྱི་ཕྱག་རྒྱ་བྱས་ལ། ཨོ་བརྗོད་གྷ་ཊ་ས་མ་ཡ་པྲ་བེ་ཤཱ་
ཡ་ཧཱུྃ། ཞེས་བརྗོད་ཅིང་ཕྱག་རྒྱ་བཀྲོལ་ལ་ཤར་སྒོ་ནང་ནས་ཕྱེ་བར་མོས། དེ་བཞིན་དུ་བྱང་ནས་ལྷོ་སྒོ་དང་།
ཤར་ནས་ནུབ་སྒོ་དང༌། ལྷོ་ནས་བྱང་སྒོ་རྣམས་རིམ་བཞིན་ཕྱེ་ལ་གཡས་སྐོར་གྱིས་སོང་སྟེ་ཤར་སྒོ་ནས།
ཨོ་ས་མ་ཡ་པྲ་བེ་ཤཱ་ཡ་མི། ཞེས་གཙོ་བོས་གནང་བར་མོས་ནས་མེ་ཏོག་ཕྲེང་བ་མགོ་ལ་བཅིངས།
ཨོ་པྲ་ན་མ་མི་སརྦ་ཏ་ཐཱ་ག་ཏཱན། ཞེས་ཕྱག་བྱས་ལ། བདག་དང་སེམས་ཅན་ཐམས་ཅད་
ལ་དངོས་གྲུབ་དམ་པ་ཐམས་ཅད་ཀྱི་བཀའ་དྲིན་སྩོལ་ཅིག །ཅེས་གསོལ་བ་གདབ་བོ། །
དེ་ནས་བུམ་ཆུས་ཁྲུས་བྱས་ནས་སྟན་ལ་འཁོད་དེ་ཆུ་གཉིས་ཉེར་སྤྱོད་རོལ་མོ་དང་བཅས་པའི་
མཆོད་པ་བྱིན་གྱིས་བརླབ། བླ་མའི་བྱ་བ་རྣམས་གཙོ་བོས་མཛད་ཅིང་། སློབ་མའི་བྱ་བ་རྣམས་རང་གིས་
བྱེད་པར་མོས་ནས་སྒྲུབ་གྲོགས་དང་བཅས་པ་ཡིན་ན། བླ་མ་དང་དཀྱིལ་འཁོར་གྱི་གཙོ་བོ་ཐ་མི་
དད་པའི་ཞབས་དྲུང་དུ་དཀྱིལ་འཁོར་དུ་འཇུག་པ་ཞུ་བའི་ཡོན་དུ་མ》ལ་འབུལ་བར་ཞུ།
ཞེས་བརྗོད་ནས་མཎྜལ་རྒྱས་པ་ཕུལ་ལ་ཐལ་མོ་སྦྱར་ཏེ། །དགའ་ཆེན་ཁྱོད་བདག་སྟོན་པ་བས།
།སློབ་དཔོན་ཁྱོད་ནི་དགོངས་སུ་གསོལ། །བྱང་ཆུབ་ཆེན་པོའི་ཚུལ་བརྟན་པ། །མགོན་
པོ་ཆེན་པོ་བདག་འཚལ་ལོ། །དམ་ཚིག་དེ་ཉིད་སྩལ་དུ་གསོལ། །བྱང་ཆུབ་སེམས་ཀྱང་
བདག་ལ་སྩོལ། །སངས་རྒྱས་ཆོས་དང་དགེ་འདུན་ཏེ། །སྐྱབས་གསུམ་དག་ནི་བདག་
ལ་སྩོལ། །ཐར་པ་ཆེན་པོའི་གྲོང་མཆོག་ཏུ། །མགོན་པོས་བདག་ནི་གཞུག་པར་བགྱི།
།ཞེས་ལན་གསུམ་གསོལ་བ་བཏབ། དེ་ནས་ལས་བུམ་གྱི་ཆུ་འཐོར་བ་དང་བཅས་པས། ཧིབཛྲ་ཀྲོ་
དྷ་ཧ་ཡ་གི་བ་ཧུ་ལུ་ཧུ་ལུ་ཧཱུྃ་ཕཊ། ཀྱིས་བསངས། ཨོཾ་ཙཀྵ་བནྡྷཱ་ཝི་ར་མ་ན་ཡཝ་སྭཱཧཱ།
ཞེས་མིག་དར་འཆིང་། ཨཱ་ཁཾ་བཱི་ར་ཧཱུྃ། ཞེས་མེ་ཏོག་ཕྲེང་བ་བཟུང་
། ཆས་འཇུག་རྒྱས་པར་བྱ་འདོད་
ན་སྨད་གཡོགས་དང་སྟོད་གཡོགས་དང་གཙུག་ཏོར་རྣམས་ཀྱི་ཆས་འཇུག་དཀྱིལ་ཆོག་གཞན་ནས་འབྱུང་
བ་ལྟར་བྱའོ། །དེ་ནས། པདྨའི་རིགས་ཀྱི་དམ་རྒྱ་བྱས་ལ། ཨོཾ་པདྨ་ཨུཏཱ་ཝ་ཡེ་སྭཱཧཱ། ཞེས་བརྗོད།
རང་ཉིད་རྗེ་བཙུན་སྤྱན་རས་གཟིགས་སུ་གྱུར་པའི་སྙིང་གར་ཉི་མ་ལ་ཧཱུཾ་སྔོན་པོ།



དབང་ཆོག་ 275
སེ་
མགྲིན་པར་པདྨ་ལ་དམར་པོ། སྤྱི་བོར་ཟླ་བ་ལ་ཨོཾ་དཀར་པོ། ཡི་གེ་གསུམ་གྱི་
འོད་ཟེར་གྱིས་ལུས་འོད་གསལ་བར་བྱས།
དེ་ནས་ཐལ་མོ་སྦྱར་ཏེ། དཀོན་མཆོག་གསུམ་ལ་བདག་སྐྱབས་མཆི། །སྡིག་པ་
ཐམས་ཅད་སོ་སོར་བཤགས། །འགྲོ་བའི་དགེ་ལ་རྗེས་ཡི་རང་། །སངས་རྒྱས་བྱང་
ཆུབ་ཡིད་ཀྱིས་བཟུང་། །སངས་རྒྱས་ཆོས་དང་ཚོགས་མཆོག་ལ། །བྱང་ཆུབ་བར་དུ་
སྐྱབས་སུ་མཆི། །རང་གཞན་དོན་ནི་རབ་
བ་བསྒྲུབ་ཕྱིར། །བྱང་ཆུབ་སེམས་ནི་བསྐྱེད་
པར་བགྱི། །བྱང་ཆུབ་མཆོག་གི་སེམས་ནི་བསྐྱེད་བགྱིས་ནས། །སེམས་ཅན་ཐམས་
ཅད་བདག་གིས་མགྲོན་དུ་གཉེར། །བྱང་ཆུབ་སྤྱོད་མཆོག་ཡིད་འོང་སྤྱད་པར་བགྱི།
།འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག །ཅེས་ལན་གསུམ་གྱིས་བྱང་སྡོམ་བཟུང་།
དེ་ནས་ཐམས་ཅད་རྣལ་འབྱོར་གྱི་སེམས་བསྐྱེད་པ་ནི། སེམས་ཅན་ཐམས་ཅད་ཀྱི་དོན་དུ་
སངས་རྒྱས་ཐོབ་པར་བྱའོ་སྙམ་པའི་སྨོན་པའི་སེམས་ཀུན་རྫོབ་པ་དེ་ཉིད་སྙིང་གར་
ཟླ་བའི་དཀྱིལ་འཁོར་ཡོངས་སུ་རྫོགས་པའི་རྣམ་པར་གྱུར། ཆོས་ཐམས་ཅད་རང་
བཞིན་མེད་པའི་སྟོང་པ་ཉིད་དང་རང་གི་སེམས་རོ་གཅིག་ཏུ་གྱུར་པའི་དོན་དམ་པའི་
བྱང་ཆུབ་ཀྱི་སེམས་ཟླ་བའི་སྟེང་དུ་རྡོ་རྗེ་དཀར་པོ་རྩེ་ལྔ་པའི་རྣམ་པ་ཅན་དུ་གྱུར།
ཨོཾ་སརྦ་ཡོ་ག་ཙི་ཏྟཾ་ཨུ་ཀཱུ་ཏ་ཡཱ་མི། ཨོཾ་སུ་ར་ཏེ་ས་མ་ཡ་ཧཱུཾ་ཧོ༔སིདྨ་བཛཱ་ཡ་ཐཱ་སུ་ཁཾ།
དེང་ཁྱོད་ལ་དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་རློབ་པར་འགྱུར་གྱི། ཁྱོད་
ཀྱིས་ཀྱང་དེ་བཞིན་གཤེགས་པ་ཐམས་ཅད་ཀྱི་མཆོག་ཏུ་གསང་བའི་དཀྱིལ་འཁོར་འདི།
དཀྱིལ་འཁོར་དུ་མ་ཞུགས་པ་རྣམས་ལ་སྨྲ་བར་མི་བྱ་ཞིང་། མ་དད་པ་རྣམས་ལ་ཡང་
མ་ཡིན་ནོ། །ཞེས་དམ་བཞག་བྱ། དེ་ནས་དཀྱིལ་འཁོར་དུ་གཞུག་པ་ནི། ཨོཾ་བཛྲ་ས་མ་ཡ་ཧཱུྃ།
ཞེས་དཀྱིལ་འཁོར་གྱི་ནང་དུ་ཞུགས་ལ། མཧཱ་ར་ཏ། སུ་དྲི་ཌྷ། སུ་ཏོ་ཥ། སུ་སུ་ཏོ། བཛྲ་
སཏྭ་ཨཱདྨ་སི་དྨ་མཾ། ཞེས་བརྗོད་ཅིང་བསྐོར་བ་ལན་གསུམ་བྱས་པར་མོས། དེ་ནས་ཤར་སྒོ་ནས་ལུས་



276 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ངག་ཡིད་གསུམ་གྱི་ཕྱག་བྱས་པར་མོས་ལ། ཨོཾ་ན་མ་ཏེ་ཧཱུཾ། ན་མ་མི་ཧཱུཾ། ན་མོ་ན་མ་ཧཱུཾ་སྭཱ་ཧཱ།
ཞེས་ཕྱག་བྱ། དེ་ནས་ཡེ་ཤེས་འབེབས་པ་ནི། དེ་བཞིན་གཤེགས་པ་ཐམས་ཅད་ཀྱིས་བྱིན་
གྱིས་རློབ་ཤིག །ཐུགས་རྗེ་ཆེན་པོ་བདག་ལ་དབབ་པར་མཛད་དུ་གསོལ། ཞེས་ལན་
གསུམ་གསོལ་བ་བཏབ། བླ་མ་དང་གཙོ་བོ་ཐ་མི་དད་པའི་ཐུགས་ཀའི་ཧི༔ཡིག་གི་འོད་
ཟེར་གྱིས་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་དང་།
འཕགས་པ་སྤྱན་རས་གཟིགས་ཀྱི་ཐུགས་གཉིས་སུ་མེད་པའི་ཡེ་ཤེས་ཧཱི༔ཡིག་ལ་སོགས་
པའི་རྣམ་པར་སྤྱན་དྲངས། རང་གི་ལུས་ལ་ཐིམ་པར་གྱུར།
ཨོ་བཛྲ་ཨ་བེ་ཤ་ཨ་ཨ་ཨ། ལན་བདུན་ནམ་ཉེར་གཅིག་སོགས་བརྗོད། ཏི་བཛྲ།
ཞེས་བརྟན་པར་བྱ། དེ་ནས་མེ་ཏོག་ཕྲེང་བའི་དབང་བླང་བ་ནི། མེ་ཏོག་དང་བཅས་ཐལ་མོ་སྦྱར་ཏེ།
སངས་རྒྱས་དངོས་གྲུབ་ཐོབ་བྱའི་ཕྱིར། །བདག་ལ་ཐུགས་བརྩེར་དགོངས་ནས་ནི།
།འགྲོ་ལ་ཕན་པའི་གཙོ་ཆེན་གྱིས། །སྨན་པར་དགོངས་ནས་བཞེས་སུ་གསོལ། །ཨོཾ་
བཛྲ་པྲ་ཏི་གྲི་སྨཧཱུྃ་ཕཊ། ཅེས་མེ་ཏོག་དོར། ཨོཾ་བཛྲ་པྲ་ཏཱི་ཙཱ་ས་མ་ཡེ་སྭཱཧཱ། ཞེས་གསུངས་
པར་མོས་ནས་མེ་ཏོག་ཕྲེང་བའི་དབང་བསྐུར། དེ་ནས། ཨོ་རྡོ་རྗེ་སེམས་དཔའ་དེང་ཁྱོད་ཀྱི།
།མིག་འབྱེད་པར་ནི་བརྩོན་པར་མཛད། །ཕྱེ་བས་ཐམས་ཅད་མཐོང་འགྱུར་བའི།
།རྡོ་རྗེའི་མིག་ནི་བླ་ན་མེད། །ཅེས་མིག་དར་ཕྱེ། དེ་ནས་དཀྱིལ་འཁོར་སྟོན་པ་ནི། ཧེ་བཛྲ་པཱ་
༄༅། དེ་ཡང་ཕྱི་རོལ་ཏུ་རྡོ་རྗེའི་ར་བ་མེ་རི་དང་བཅས་པས་བསྐོར་བའི་དབུས་སུ་སྣ་
ཚོགས་པདྨ་ལ་གནས་པའི་སྣ་ཚོགས་རྡོ་རྗེའི་ལྟེ་བར་གཞལ་ཡས་ཁང་གྲུ་བཞི་སྒོ་བཞི།
རྒྱན་རྟ་བབས་དང་བཅས་པའི་མཚན་ཉིད་ཐམས་ཅད་ཡོངས་སུ་རྫོགས་པའི་དབུས་
སུ་འཕགས་པ་སྤྱན་རས་གཟིགས་དབང་ཕྱུག །དེའི་ཤར་དུ་མི་བསྐྱོད་པ། ལྷོར་
རིན་ཆེན་འབྱུང་ལྡན། ནུབ་ཏུ་རྣམ་པར་སྣང་མཛད། བྱང་དུ་དོན་ཡོད་གྲུབ་པ་སྟེ།
དེ་ལྟར་རྟེན་དང་བརྟེན་པའི་དཀྱིལ་འཁོར་ཐམས་ཅད་མངོན་སུམ་དུ་མཐོང་བར་གྱུར།



དབང་ཆོག་ 277
དེ་ནས་དབང་དངོས་གཞི་བླང་བ་ལ། ཆུ་དབང་དང་ཅོད་པན་གྱི་དབང་དང་། མཐའ་རྟེན་གྱི་རྗེས་གནང་
རྣམས་སུ་ཡོད་པ་ལས། དང་པོ་ཆུ་དབང་བླང་བ་ནི། བླ་མ་དང་གཙོ་བོ་ཐ་མི་དད་པའི་ཞབས་དྲུང་
དུ་ཆུ་དབང་གི་དོན་དུ་མཎྜལ་འབུལ་བར་ཞུ། ཞེས་བརྗོད་ནས་མཎྜལ་ཕུལ་ལ་ཐལ་མོ་སྦྱར་ཏེ།
བྱང་ཆུབ་རྡོ་རྗེས་སངས་རྒྱས་ལ། །མཆོད་ཆེན་ཇི་ལྟར་སྩལ་བ་ལྟར། །བདག་ཀྱང་
རབ་ཏུ་བསྒྲལ་བའི་ཕྱིར། །ནམ་མཁའི་རྡོ་རྗེ་དེང་བདག་སྩོལ། །ཞེས་གསོལ་བ་ལན་གསུམ་
བཏབ།།
དཀྱིལ་འཁོར་གྱི་ཤར་དུ་དབང་སྟེགས་པདྨ་དང་ཟླ་བའི་གདན་ལ་རང་ཉིད་
སྤྱན་རས་གཟིགས་སུ་གྱུར། བཱིབཛྲ་ཀྲི་དྷ ས་བུམ་ཆུ་བསངས། སྭ་བྷཱ་ཝ་ས་སྦྱངས།
བུམ་ཆུ་སྟོང་པ་ཉིད་དུ་གྱུར། སྟོང་པའི་ངང་ལས་ཨོཾཧཱ་ཏྭཾ ཧི༔ ཨཱརྣམས་ལས་བྱུང་
བའི་ཡེ་ཤེས་ལྔའི་བུམ་ཆུར་གྱུར། བླ་མ་དང་གཙོ་བོ་ཐ་མི་དད་པའི་ཐུགས་ཀའི་
ཧཱི ཡིག་གི་འོད་ཟེར་གྱིས་རྒྱལ་བ་འཁོར་བཅས་ཐམས་ཅད་རང་ལ་དབང་བསྐུར་
བའི་ཕྱིར་སྤྱན་དྲངས་པ་རྣམས་ནམ་མཁར་བཞུགས། བསྒྲུབས་པའི་དཀྱིལ་འཁོར་
བ་རྣམས་ཀྱིས་དབང་བསྐུར་བའི་དགོངས་པ་མཛད། སྤྱན་མ་ལ་སོགས་པའི་རིག་མ་
དང་བཅས་པ་ནམ་མཁར་བཞུགས་པ་རྣམས་ཀྱིས་གདུགས་དང་རྒྱལ་མཚན་ལ་སོགས་
པ་རང་གི་སྟེང་ཕྱོགས་སུ་འཛིན། གླུ་གར་མཛད་ཅིང་རོལ་མོ་བརྡུང་། མེ་ཏོག་དང་
གུར་ཀུམ་ལ་སོགས་པའི་ཆར་འབེབས། ཕྱག་གིས་ཅུང་ཟད་ཡོ་བར་བཟུང་བའི་བུམ་
པ་དཀར་པོ་བྱང་ཆུབ་ཀྱི་སེམས་ཀྱི་བདུད་རྩིས་གང་བ་རྣམས་ཀྱིས་དབང་བསྐུར།
གཟུགས་རྡོ་རྗེ་མ་ལ་སོགས་པ་རྣམས་ཀྱིས་བཀྲ་ཤིས་ཀྱི་གླུ་དབྱངས་ཀྱིས་ཤིས་པ་བརྗོད།
ཁྲོ་བོ་རྣམས་ཕྱོགས་མཚམས་སུ་འཁོད་ནས་བགེགས་བསྐྲད་པར་གྱུར།།
ཕུན་སུམ་ཚོགས་པ་མངའ་བ་གསེར་གྱི་རི་བོ་འདྲ། །འཇིག་རྟེན་གསུམ་གྱི་མགོན་
པོ་དྲི་མ་གསུམ་སྤངས་པ། །སངས་རྒྱས་པདྨའི་འདབ་མ་རྒྱས་འདྲའི་སྤྱན་མངའ་བ།



278 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ནས།
།འདི་ནི་འཇིག་རྟེན་དགེ་བའི་བཀྲ་ཤིས་དང་པོའོ། །དེ་ཡིས་ཉེ་བར་བསྟན་པའི་མཆོག་
རབ་མི་གཡོ་བ། །འཇིག་རྟེན་གསུམ་ན་གྲགས་ཤིང་ལྷ་དང་མིས་མཆོད་པ། །ཆོས་ཀྱི་
དམ་པ་སྐྱེ་དགུ་ཀུན་ལ་ཞི་བྱེད་པ། །འདི་ནི་འཇིག་རྟེན་དགེ་བའི་བཀྲ་ཤིས་གཉིས་པའོ།
དགེ་འདུན་དམ་པ་ཆོས་ལྡན་ཐོས་པའི་ནོར་གྱིས་ཕྱུག །མི་དང་ལྷ་དང་ལྷ་མ་ཡིན་གྱིས་
མཆོད་པའི་གནས། །ཚོགས་ཀྱི་མཆོག་རབ་ངོ་ཚ་ཤེས་དང་དཔལ་གྱི་གཞི། །འདི་ནི་
འཇིག་རྟེན་དགེ་བའི་བཀྲ་ཤིས་གསུམ་པའོ། །རིན་ཆེན་མཛེས་པའི་བཀྲ་ཤིས་བུམ་པའི་
ཆུས། སྐལ་ལྡན་སྐྱེས་བུ་ཁྱོད་ལ་དབང་བསྐུར་བས། །ལས་དང་ཉོན་མོངས་སྒྲིབ་པ་
དག་གྱུར་ཏེ། །བྱང་ཆུབ་སེམས་ཀྱི་རླན་གྱིས་བརླན་པར་ཤོག །ན་མོ་རཏྣ་ཏྲ་ཡཱ་ཡ།
ཨ་པ་ན་
ན་ཡེ་སྭཱཧཱའི་བར་དང་།
ཨོ་ཨཱརྱ་
་ལོ་ཀེ་ཤྭ་ར་མཎྜལ་ས་པ་རི་ཝཱ་ར་དེ་ཝ་
ཀ་ལ་ཤ་ཨ་བྷི་ཥིཉྩ་མི། ཨོ་ཨཱ་རྱ་ལོ་ཀེ་ཤྭ་ར་མཎྜལ་ས་པ་རི་ཝཱ་ར་པཱུ་ཛ་ཀ་ལ་ཤ་ཨ་
བྷིཥི་ཉྩམི། ཇི་ལྟར་བལྟམས་པ་ཙམ་གྱིས་ནི། །ལྷ་རྣམས་ཀྱིས་ནི་ཁྲུས་གསོལ་ལྟར།
།ལྷ་ཡི་ཆུ་ནི་དག་པ་ཡིས། །དེ་བཞིན་བདག་གིས་ཁྲུས་བགྱིའོ། །ཨོཾ་ཨཱཿབཛྲ་ཨུ་ད་ཀ་
ཨ་བྷིཥིཉྩ་ཧཱུཾ་སུ་ར་ཏ་སྟེ་མ་ཧཾ། དེ་ལྟར་དབང་བསྐུར་བས། ལུས་ཐམས་ཅད་གང་།
བདེ་བ་ཆེན་པོ་མྱོང་། དྲི་མ་ཐམས་ཅད་དག །ཆུའི་ལྷག་མ་སྤྱི་གཙུག་ཏུ་གནས་པ་
ཡོངས་སུ་གྱུར་པ་ལས། དེ་བཞིན་གཤེགས་པ་རིགས་ལྔས་དབུ་བརྒྱན་པར་གྱུར།
བླ་མ་དང་གཙོ་བོ་ཐ་མི་དད་པའི་ཐུགས་ཀའི་ས་བོན་གྱི་འོད་ཟེར་གྱིས་དབང་གི་
ལྷ་རྣམས་སྤྱན་དྲངས་རང་གི་བ་སྤུའི་སྒོ་ནས་ཐིམ་པར་གྱུར། ཨོཾ་སརྦ་ཏ་ཐཱ་ག་ཏ་ཨརྒཧཾ་
ནས། ཤ་ལྟའི་བར་གྱི་མཆོད། དེ་ལྟར་ཆུའི་དབང་ཐོབ། ཉོན་མོངས་པ་ལྔའི་དྲི་མ་སྦྱངས།
རྣམ་པར་ཤེས་པ་ལྔ་གནས་བསྒྱུར།
ལམ་མཚན་མ་མེད་པའི་རྣལ་འབྱོར་བསྒོམ་པ་ལ་
དབང་བར་བྱས། འབྲས་བུ་ཆོས་ཀྱི་སྐུ་མངོན་དུ་འགྱུར་བའི་ནུས་པ་ཁྱད་པར་ཅན་
འཇོག་གོ། བླ་མ་དང་གཙོ་བོ་ཐ་མི་དད་པའི་ཞབས་དྲུང་དུ་ཅོད་པན་གྱི་དབང་གི་དོན་



དབང་ཆོག་ 279
བ་
དུ་མཎྜལ་འབུལ་བར་ཞུ། ཞེས་བརྗོད་ནས་མཎྜལ་ཕུལ་ལ། བྱང་ཆུབ་རྡོ་རྗེས་ ཞེས་
སོགས་གསོལ་བ་ལན་གསུམ་བཏབ། ཅོད་པན་བསངས་སྦྱངས། སྟོང་པའི་ངང་ལས། ཨོཾ་ཧཱུཾ་ཏཾ་
ཧཱིཨལས། དེ་བཞིན་གཤེགས་པ་རིགས་ལྔའི་རང་བཞིན་ཅན་གྱི་ཅོད་པན་དུ་གྱུར།
བླ་མ་དང་གཙོ་བོ་ཐ་མི་དད་པའི་ཐུགས་ཀའི་ཧཱི༔ཡིག་གི་འོད་ཟེར་གྱིས་ཕྱོགས་བཅུ་
ན་བཞུགས་པའི། ཞེས་པ་ནས། ཁྲོ་བོ་རྣམས་ཕྱོགས་མཚམས་སུ་འཁོད་ནས་བགེགས་
བསྐྲད་པར་གྱུར། གྱི་བར་དང་། སྔར་ལྟར་མཆོག་གསུམ་གྱི་བཀྲ་ཤིས་བརྗོད། དེ་བཞིན་
གཤེགས་པའི་དབུ་རྒྱན་ཅོད་པན་འདིས། །སྐལ་ལྡན་སྐྱེས་བུ་ཁྱོད་ལ་དབང་བསྐུར་བས།
།སྐུ་གསུང་ཐུགས་ཀྱི་ཡོན་ཏན་རབ་རྫོགས་ཏེ། །རིགས་ལྔའི་སངས་རྒྱས་མྱུར་དུ་ཐོབ་
པར་ཤོག །ཨོ་རཏྠཱ་མུ་ཀུ་ཊ་བཛྲ་པཏྟཾ་ཨ་བྷི་ཥི་ཉྩ་མི། ཇི་ལྟར་བལྟམས་པ་ཙམ་གྱིས་
ནི། ཞེས་པ་ནས། ཁྲུས་བགྱིའོ། །ཨོཾ་སརྦ་ཏ་ཐཱ་ག་ཏ་ཨ་བྷིཥཀ་ཏ། ཞེས་སོགས་ཀྱིས།
དབང་བསྐུར། ལུས་ཐམས་ཅད་གང་། ཞེས་སོགས་ནས། བདག་ཉིད་ལ་མཆོད་པའི་བར་སྔར་
བཞིན་བྱ། དེ་ལྟར་ཅོད་པན་གྱི་དབང་ཐོབ། དྲི་མ་ལྔ་སྦྱངས། ཕུང་པོ་ལྔ་གནས་བསྒྱུར།
ལམ་མཚན་མ་དང་བཅས་པའི་རྣལ་འབྱོར་བསྒོམ་པ་ལ་དབང་བར་བྱས། འབྲས་བུ་
གཟུགས་ཀྱི་སྐུ་འགྲུབ་པའི་ནུས་པ་ཁྱད་པར་ཅན་འཇོག་གོ།
དེ་ནས་མཐའ་རྟེན་གྱི་རྗེས་གནས་ནི། བྷཾ་ལས་བྱུང་བའི་འཁོར་ལོ། ཨོཾ་བཛྲ་ཧེ་ཏུ་མཾ།
དབྱངས་ཐ་མ་ཨལས་བྱུང་བའི་དུང་། ཨོབཛྲ་བྷ་ག་ལཾ། དབྱངས་དང་པོ་ཨ་ལས་
བྱུང་བའི་བྱ་རྒྱུད་རིགས་གསུམ་གྱི་པོ་ཏི། དེང་ནས་བརྩམས་ཏེ་སེམས་བསྐྱེད་པ།
།ཙམ་གྱིས་ཆོས་དུང་བླ་མེད་པ། །ཀུན་ནས་ཡོངས་སུ་བཀང་ནས་ནི། །ཆོས་ཀྱི་འཁོར་
ལོ་བསྐོར་བར་བགྱི། །ད་ནི་དཀྱིལ་འཁོར་སློབ་དཔོན་གྱུར། །སྔགས་དང་རྒྱུད་ཀྱང་
འཛིན་པར་གྱུར། །སངས་རྒྱས་བྱང་ཆུབ་སེམས་དཔའ་དང་། །ལྷ་རྣམས་ཀྱིས་ཀྱང་
མཐུན་པར་གསུངས། །སེམས་ཅན་རྣམས་ལ་སྙིང་བརྩེའི་ཕྱིར། །ཁྱོད་ཀྱིས་དཀྱིལ་



280 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
འཁོར་ཆོ་ག་བཞིན། །ནན་ཏན་བསྐྱེད་དེ་བྲི་བར་བྱ། །སྒྲུབ་པ་པོ་རྣམས་རྒྱུད་ལ་སྦྱོར།
།ཞེས་བརྗོད། རྒྱལ་སྲིད་སྣ་བདུན་གྱི་གཟུགས་བརྙན།།
ཧཱིབཛྲ་ཀྲོ་དྷས་བསངས། སྭ་བྷ་ཝ་ས་སྟོང་པར་སྦྱངས། སྟོང་པའི་ངང་ལས་ཨོཾ་ལས་
བྱུང་བའི་རྒྱལ་སྲིད་རིན་ཆེན་སྣ་བདུན་དངས་ཤིང་ཐོགས་པ་མེད་པ་ཡེ་ཤེས་ཀྱི་རང་
བཞིན་དུ་གྱུར། དུས་གསུམ་རྒྱལ་བ་ཀུན་གྱིས་བསྔགས་པ་ཡིས། །ཐེག་མཆོག་ཆོས་
ཀྱི་སྲིད་ལ་མངའ་བསྒྱུར་བའི། །རྒྱལ་སྲིད་རིན་ཆེན་བདུན་གྱིས་དབང་བསྐུར་བས།
།བདུད་བཞིའི་གཡུལ་ལས་རྣམ་པར་རྒྱལ་གྱུར་ཅིག །ཨོཾ་སཔྟ་རཏྟ་ཨ་བྷིཥཉྩ་མི། ཞེས་
བརྗོད། བཀྲ་ཤིས་རྫས་བརྒྱད་སྔར་ལྟར་བསངས་སྦྱངས། སྟོང་པའི་ངང་ལས་ཡཾ་ལས་བྱུང་བའི་
བཀྲ་ཤིས་པའི་རྫས་བརྒྱད་མཐོང་བ་ཙམ་གྱིས་ཀྱང་མི་ཤིས་པ་མཐའ་དག་སེལ་བར་
བྱེད་པའི་ཡོན་ཏན་དང་ལྡན་པར་གྱུར། གང་ཞིག་རེག་ཅིང་མཐོང་ཐོས་དྲན་པས་ཀྱང་།
།མི་ཤེས་ཀུན་སེལ་ཕུན་ཚོགས་མཆོག་སྩོལ་བར། །རྒྱལ་བས་བྱིན་གྱིས་བརླབས་པའི་
བཀྲ་ཤིས་རྫས། །དམ་པས་དབང་བསྐུར་དགེ་ལེགས་འབར་གྱུར་ཅིག །ཨོཾ་ཨཋབ་ཏྲ་
བེ་མངྒལཾ་ཨབྷི་ཥིཉྩ་མི། ཞེས་པས་བཀྲ་ཤིས་རྫས་བརྒྱད་བྱིན། དེ་ལྟར་རིགས་གསུམ་སྤྱི་དང་
བྱེ་བྲག་གི་ཆོས་སྟོན་པ་སོགས་ཀྱི་སློབ་དཔོན་དུ་བྱ་བའི་ཆེད་དུ་རྗེས་སུ་གནང་བ་སྦྱིན་
པས། རིགས་གསུམ་སྤྱི་དང་བྱེ་བྲག་གི་དཀྱིལ་འཁོར་བྲི་སྒྲུབ་དབང་བསྐུར་བ་སོགས་
ལ་དབང་བར་བྱས། འཕྲིན་ལས་བཞིའི་སྒོ་ནས་འགྲོ་བའི་དོན་འགྲུབ་པའི་ནུས་པ་བཞག
།འབྲས་བུ་རིགས་གསུམ་གྱི་ཆོས་ཀྱི་འཁོར་ལོས་བ བསྒྱུར་བའི་གོ་འཕང་མྱུར་དུ་ཐོབ་པའི་
སྐལ་བ་ཅན་དུ་བྱས་སོ། །བླ་མ་དང་གཙོ་བོ་ཐ་མི་དད་པའི་ཞབས་དྲུང་དུ་ཐུགས་རྗེ་
ཆེན་པོའི་དཀྱིལ་འཁོར་དུ་དབང་རྫོགས་པར་ཐོབ་པའི་བཀའ་དྲིན་གཏང་རག་གི་ཡོན་
དུ་མཎྜལ་འབུལ་བར་ཞུ། ཞེས་བརྗོད་ལ་མཎྜལ་རྒྱས་པ་ཕུལ། དེ་ནས་གཏང་རག་གི་མཆོད་པ་ཆུ་
བཞི་ཉེར་སྤྱོད་རོལ་མོ་འདོད་ཡོན་དང་བཅས་པ་བྱིན་གྱིས་བརླབས་ལ། མཆོད་ཕྲེང་ཚིགས་བཅད་སྔགས་



དབང་ཆོག་ 281
དང་བཅས་པ་མདུན་བསྐྱེད་ཀྱི་སྐབས་སུ་བཤད་པ་ལྟར་གྱིས་མཆོད། །དེ་ནས་བསྔོ་བ་དང་སྨོན་ལམ་བྱ་བ་ནི།
རྒྱལ་ཀུན་ཐུགས་རྗེའི་སྤྱི་གཟུགས་སྤྱན་རས་གཟིགས། །ཞེས་སོགས་ཐུགས་རྗེ་ཆེན་པོའི་རྣལ་
འབྱོར་གྱི་སྨོན་ལམ་ཟུར་དུ་གསལ་བ་བཏོན་ལ་སྨོན་ལམ་གདབ། དེ་ནས་ཡིག་བརྒྱ་ལན་གསུམ་བཟླས་ལ།
མེ་ཏོག་དང་བཅས་ཐལ་མོ་སྦྱར་ཏེ། མ་རྙེད་ཡོངས་སུ་མ་ཤེས་དང་། །གང་ཡང་ནུས་པ་མ་
མཆིས་པས། །འདིར་ནི་བྱ་བ་གང་བགྱིས་པ། །དེ་ཀུན་ཁྱེད་ཀྱིས་བཟོད་མཛད་རིགས།
།ལྷག་པ་དང་ནི་ཆད་པ་དང་། །ཆོ་གའི་ཡན་ལག་ཉམས་པ་དང་། །བདག་གི་བརྗོད་
ངས་ཅི་མཆིས་པ། །དེ་ཡང་བཟོད་པར་མཛད་དུ་གསོལ། །ཅེས་ནོངས་པ་བཟོད་པར་གསོལ།
དེ་ནས་རྡུལ་ཚོན་གྱི་དཀྱིལ་འཁོར་ཡིན་ན་རྡུལ་ཚོན་གཤེགས་གསོལ་དཀྱིལ་ཆོག་གཞན་ནས་འབྱུང་བ་
ལྟར་བྱ་ཞིང་། དེང་སང་ཕལ་ཆེར་རས་བྲིས་ལ་བརྟེན་པས་རས་བྲིས་ཡིན་ན་བརྟན་བཞུགས་བྱས་ལ།
རབ་འབྱམས་ལྷ་ཡི་ལམ་ཀུན་ཡོངས་གང་བའི། །ཞེས་སོགས་ཀྱིས་ཤིས་པ་བརྗོད་ཅིང་མེ་
ཏོག་གི་ཆར་དབབ་བོ། །ཞེས་དཔལ་མོ་ལུགས་ཀྱི་ཐུགས་རྗེ་ཆེན་པོ་བཅུ་གཅིག་ཞལ་གྱི་དབང་ཆོག་རྒྱུན་
ཏུ་ངག་འདོན་བྱས་ཆོག་པ་འདི་ལྟ་བུ་ཞིག་ཅིས་ཀྱང་དགོས་ཞེས་ལམ་འདི་ལ་སྒྲུབ་པ་སྙིང་པོར་མཛད་
བཞེས་པ་དྭགས་པོ་རབ་འབྱམས་པ་ངག་དབང་ཡེ་ཤེས་ཀྱིས་ནན་ཆེན་པོས་བསྐུལ་བ་ལ་བརྟེན་ནས།
དགེ་སླང་ཡེ་ཤེས་རྒྱལ་མཚན་གྱིས་རྗེ་ཡབ་སྲས་ཀྱི་གསུང་རྣམས་ལ་ཞིབ་ཏུ་བརྟགས་ཏེ་བྱ་རྒྱུད་ཀྱི་ལམ་
སྲོལ་བསྲེ་བསླད་མེད་པར་གྲུ་འཛིན་གཉིས་པའི་གཞལ་མེད་ཁང་གི་གཟིམ་ཆུང་བདེ་བ་ཅན་དུ་སྦྱར་བའོ།
།འདིས་ཀྱང་རྒྱལ་བའི་བསྟན་པ་རིན་པོ་ཆེ་ཕྱོགས་ཀུན་ཏུ་འཕེལ་ཞིང་རྒྱས་པར་གྱུར་ཅིག །།



282 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
༄༅། །ཐུགས་རྗེ་ཆེན་པོ་བཅུ་གཅིག་ཞལ་གྱི་ཞི་བའི་སྦྱིན་སྲེག་
བཞུགས་སོ། །
༄༅། །བླ་མ་དང་འཕགས་པ་ཐུགས་རྗེ་ཆེན་པོ་དབྱེར་མ་མཆིས་པའི་ཞབས་ལ་
ཕྱག་འཚལ་ལོ། །དུས་ཐམས་ཅད་དུ་རྗེས་སུ་གཟུང་དུ་གསོལ། འདིར་ལམ་ཐུན་
མོང་བས་རྒྱུད་སྦྱངས་ཐུགས་རྗེ་ཆེན་པོའི་དཀྱིལ་འཁོར་དུ་དབང་རྣམ་པར་དག་པ་ཐོབ།
དབང་དུས་སུ་ཁས་བླངས་པའི་དམ་ཚིག་དང་སྡོམ་པ་རྣམས་གཅེས་པར་བསྲུང་
ཞིང་གྲངས་བསྙེན་ལེགས་པར་སོང་བའི་སྒྲུབ་པ་པོས་འདིའི་ཞི་བའི་སྦྱིན་སྲེག་བྱ་བ་
ལ་གང་དུ་སྦྱིན་སྲེག་བྱ་བའི་གནས་དེར་སྔར་ནས་ས་ཆོག་བྱས་ནས་སྦྱིན་སྲེག་བྱེད་
བཞིན་པ་ཡིན་ན་ས་ཆོག་མ་བྱས་ཀྱང་སྐྱོན་མེད་ཅིང་། དེ་ལྟར་མིན་ན་ས་ཆོག་བྱ་
དགོས་པས་ས་བརྟག་པ་དང་། བསླང་བ་དང་། སྦྱང་བ་གསུམ་གྱི་སྒོ་ནས་ས་ཆོག་
རྒྱས་པ་བྱ་བར་སྤྲོ་ན་དཀྱིལ་ཆོག་ཆེན་མོ་གཞན་རྣམས་ནས་འབྱུང་བ་ལྟར་བྱ་ཞིང་།
འདིར་སྦྱིན་སྲེག་གི་ཆོ་ག་དངོས་གྲུབ་རྒྱ་མཚོ་ལས་གསུངས་པ་ལྟར་ས་ཆོག་བསྡུས་
པ་བྱ་ཚུལ་ནི། གཞི་བདག་གཏོར་མ་བཤམས་ལ་ཐུགས་རྗེ་ཆེན་པོའི་བདག་བསྐྱེད་
རྒྱས་པ་བསྒོམས་ཟིན་པའི་རྒྱུན་ཡིན་ན་དེས་ཆོག་ཅིང་། དེ་ལྟ་མིན་ན། རང་ཉིད་
སྐད་ཅིག་གིས་ཐུགས་རྗེ་ཆེན་པོ་ཞལ་གཅིག་ཕྱག་གཉིས་པར་གྱུར་པར་བསམས་ལ།
ཧཱུྃ༔བཛྲ་ཀྲོ་དྷས་གཏོར་མ་བསངས། སྭ་བྷཱ་ཝས་སྟོང་པར་སྦྱངས། སྟོང་པའི་ངང་ལས་
ཧཱུཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་གཏོར་མ་ཟག་པ་མེད་
པའི་ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཿཧཱུྃ། ལན་གསུམ་བརྗོད།
ན



སྦྱིན་སྲེག་ 283
དེ་
ནམསརྦ་ཏ་ཐཱ་ག་ཏ་ཨ་ཝ་ལོ་ཀི་ཏེ་ཨོཾ་སམྦྷར་སམྦྷར་ཧཱུཾ། ལན་གསུམ་བརྗོད། དེ་
བཞིན་གཤེགས་པ་རིན་ཆེན་མང་ལ་ཕྱག་འཚལ་ལོ། །དེ་བཞིན་གཤེག་སཔ་གཟུགས་
མཛེས་དམ་པ་ལ་ཕྱག་འཚལ་ལོ། །དེ་བཞིན་གཤེགས་པ་སྐུ་འབྱམས་ཀླས་ལ་ཕྱག་
འཚལ་ལོ། །དེ་བཞིན་གཤེགས་པ་འཇིགས་པ་ཐམས་ཅད་བྲལ་བ་ལ་ཕྱག་འཚལ་ལོ།
།ཕུན་ཚོགས་འདོད་ཡོན་ལྔ་ལྡན་པའི། །བདུད་རྩིའི་རྒྱ་མཚོའི་གཏོར་མ་འདི།
།ས་ཡི་ལྷ་མོ་བསྟན་མ་སོགས། །སྟོང་གསུམ་གཞི་བདག་ཚོགས་རྣམས་དང་། །ཚེ་
རིང་མཆེད་ལྔ་བསྟན་སྐྱོང་བཅས། །གངས་ཅན་གནས་པ་ཐམས་ཅད་དང་། །ཁྱད་
པར་ཡུལ་ཕྱོགས་འདི་ཉིད་ཀྱི། །ཡུལ་ལྷ་གཞི་བདག་རྣམས་ལ་འབུལ། །བཞེས་ནས་
སྦྱིན་སྲེག་བྱེད་པ་ལ། །ཀུན་སློང་ཕྲག་དོག་མ་མཛད་པར། །མཐུན་རྐྱེན་ཡིད་བཞིན་
འགྲུབ་པར་མཛོད། །ཅེས་འཕྲིན་ལས་བཅོལ། བདག་གི་བསམ་པའི་སྟོབས་དང་ནི།
།དེ་བཞིན་གཤེགས་པའི་བྱིན་སྟོབས་དང་། །ཆོས་ཀྱི་དབྱིངས་ཀྱི་སྟོབས་རྣམས་ཀྱིས།
།དོན་རྣམས་གང་དག་བསམས་པ་ཀུན། །དེ་དག་ཐམས་ཅད་ཅི་རིགས་པ། །ཐོགས་
པ་མེད་པར་འབྱུང་གྱུར་ཅིག །ཅེས་བདེན་སྟོབས་བརྗོད།།
དེ་ནས་མཉམ་གཞག་གི་ཕྱག་རྒྱ་བཅས་ལ། ལག་པ་གཡས་པས་སྦྱིན་སྲེག་གང་
དུ་བྱ་བའི་ས་དེ་མནན་ཏེ། ཨོཾ་ཨཱཧཱུཾ། ཨོཾ་ཨ་ན་ཨ་ན་ཀྲོ་དྷ་ཧཱུྃ་ཕཊ། རྡོ་རྗེ་ཁྲོ་བོས་
བགེགས་རྣམས་བཅོམ་ཞིང་། རྡོ་རྗེ་གསུམ་གྱིས་སའི་ཉེས་སྐྱོན་ཐམས་ཅད་སྦྱངས་
པར་གྱུར་པར་བསམ་ཞིང་ལས་སྔགས་མང་དུ་བཟླས་ཏེ་ཀུན་རྫོབ་ཀྱི་སྦྱང་བ་དང་།
ས་ལ་སོགས་པའི་ཆོས་ཐམས་ཅད་རང་བཞིན་གྱིས་རྣམ་པར་དག་པའི་སྟོང་པ་ཉིད་དུ་
གྱུར་པར་བསམ་པ་དོན་དམ་པའི་སྦྱང་བ་བྱའོ། །སྦྱིན་སྲེག་བྱེད་པ་པོ་དགེ་སློང་ཡིན་
ན་སྦྱིན་སྲེག་གི་བཅའ་གཞི་བཤམ་པ པ་ལ་འཇུག་པའི་ཚེ་དུས་དྲན་དང་རུང་བ་བྱ་དགོས་
པར་བླ་མ་རྣམས་གསུང་བས། དེའི་ཚུལ་ནི། ས་བརྐོ་བ་དང་། བརྐོར་གཞུག་པ་དང་།



284 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
མེ་ལ་རེག་པ་དང་། རེག་ཏུ་གཞུག་པ་དང་། ས་བོན་བཅོམ་པ་དང་། བཅོམ་དུ་གཞུག་
པ་དང་། སྐྱེས་པ་གཅོད་པ་དང་། གཅོད་དུ་གཞུག་པ་དང་། རིན་པོ་ཆེ་ལ་རེག་པ་
དང༌། རེག་ཏུ་གཞུག་པ་དང་། བསྙེན་པར་མ་རྫོགས་པ པ་དང་ལྷན་ཅིག་འདོན་པ་དང་།
མཆོད་པ་ཚེ་སྙན་པའི་གླུ་དབྱངས་བྱེད་པ་དང་། ཆས་གོས་དཀར་པོ་བགོ་བ་སོགས་སྤྱིར་
བཏང་དུ་དགེ་སློང་གིས་དེ་དག་བྱས་ན་ཉེས་པར་གསུངས་ཀྱང་། ཆོས་ལྡན་གྱི་དགོས་པ་
ཁྱད་པར་ཅན་གྱི་ཕྱིར་དུ་བྱར་རུང་བར་སྟོན་པ་ཐུགས་རྗེ་ཅན་དེས་གནང་བ་ཡིན་པས།
མཁའ་མཉམ་གྱི་མ་རྒན་སེམས་ཅན་ཐམས་ཅད་མྱུར་བ་མྱུར་བར་འཁོར་བའི་སྡུག་
བསྔལ་ལས་བསྒྲལ་བའི་ཕྱིར་སྔགས་ཀྱི་ཐབས་མཁས་ཀྱི་སྤྱོད་པ་འདི་དག་ལ་བརྟེན་ནས་
ཚོགས་གཉིས་མྱུར་དུ་རྫོགས་པར་བྱའོ་སྙམ་དུ་དུས་དྲན་དང་། སྦྱིན་སྲེག་ལ་འབུལ་རྒྱུའི་
འབྲུ་རྣམས་ལ་དགེ་ཚུལ་འདུལ་བའི་ལག་ལེན་ཤེས་པ་ཞིག་ལ་མེའི་རུང་བ་བྱེད་པར་
བཅོལ་ཏེ་རུང་བ་བྱའོ།།
དེ་ནས་སྦྱིན་སྲེག་གི་ཐབ་ལ་བརྐོས་པའི་ཐབ་དང་། བརྩིགས་པའི་ཐབ་དང་།
བྲིས་པའི་ཐབ་གསུམ་གསུངས་པ་ལས། དེང་སང་ཕལ་ཆེར་བྲིས་ཐབ་བྱེད་པས་འདིར་
དེའི་ཚུལ་བརྗོད་པར་བྱའོ། །དེ་ལ་ཞི་བའི་སྦྱིན་སྲེག་གང་དུ་བྱ་བའི་ས་དེར་སྟེགས་བུ་རྒྱུར་
ཁྲུ་དོ་གྲུ་བཞི་པ། དཔངས་སུ་སོར་བཞི་ཙམ་ཡོད་པ་སྟེང་ངོས་འཇམ་ཞིང་འཁོད་སྙོམས་
པ་ཞིག་བྱ། དེའི་སྟེང་དང་ལོགས་ཐམས་ཅད་ས་དཀར་གྱིས་ལེགས་པར་བྱུགས་ལ་ཐོག་
མར་དབུས་བཙལ་ནས་ཟུར་གྱི་ཐིག་གདབ། དེ་ནས་ཐིག་སྐུད་ཀྱི་སྣ་གཅིག་དབུ་སུ་བཟུང་
ལ་ཐིག་སྐུད་ཁྲུ་ཕྱེད་པ་ཞིག་གིས་ཟླུམ་པོར་བསྐོར། དེ་ནི་ཐབ་ཀྱི་མཐིལ་གྱི་རྒྱ་དང་པདྨའི་
སའོ། །དེ་ནས་ཐིག་སྐུད་ཁྲུ་ཕྱེད་པ་དེ་ལ་སོར་བཞི་བསྣན་ནས་ཟླུམ་ཐིག་གཅིག་དང་།
ཡང་དེ་ལ་སོར་བཞི་བསྣན་ནས་ཟླུམ་ཐིག་གཅིག་བསྐོར་ཏེ། དེ་གཉིས་ནི་ཐབ་ཀྱི་རྩིག་
པ་དང་མུ་རན་དང་། ཁ་ཁྱེར་གྱི་སའོ། །ཟླུམ་ཐིག་ཕྱི་མའི་ཕྱིར་ཕྱོགས་བཞིར་ཚངས་
ད



སྦྱིན་སྲེག་ 285
ཐིག་གི་སྟེང་དུ་སོར་གཉིས་དོར་བར་མཚན་མ་བྱས་ལ་ཟུར་བཞིན་བྱ་རྗེས་བཙལ།
ཕྱོགས་བཞིའི་མཚན་མ་དང་ཟུར་གྱི་བྱ་རྗེས་རྣམས་ཀྱི་སྟེང་དུ་ཐིག་སྐུད་དྲང་པོར་
བསྲངས་ལ་ཐིག་གྲུ་བཞིར་གདབ་སྟེ། དེ་ནི་སྟེགས་བུའི་ཐིག་གོ། །དེ་ནས་དབུས་སུ་
ཐིག་སྐུད་ཀྱི་སྣེ་བཟུང་ནས་ཐིག་སྐུད་སོར་བཞི་པ་ཞིག་གིས་ཟླུམ་པོ་གཅིག་བསྐོར་ཏེ།
དེ་ནི་དབུས་ཀྱི་ལྟ་བའི་སའོ། །ཡང་ན་ཐོག་མར་ཚངས་ཟུར་གྱི་ཐིག་བཏབ་པའི་རྗེས་
སུ་དབུས་སུ་ཐིག་སྐུད་ཀྱི་སྣེ་བཟུང་ལ་སོར་བཞི་པ་ཞིག་གིས་ཟླུམ་པོར་བསྐོར། དེ་
ལ་སོར་བརྒྱད་བསྣན་ནས་ཟླུམ་པོ་གཅིག་བསྐོར་ཏེ་པད་འདབ་ཀྱི་སའོ། །དེ་ལ་སོར་
བཞི་བསྣན་ནས་ཟླུམ་པོར་བསྐོར་བ་སོགས་ལྷག་མ་རྣམས་གོང་བཞིན་བྱེད་པའི་སྲོལ་
ཡང་ཡོད་པས་གང་མོས་བྱའོ།།
དེ་ནས་རྡུལ་ཚོན་འགྱེད་པ་ནི། དབུས་ཀྱི་ལྟེ་བའི་སྟེང་དུ་རྡོ་རྗེ་དཀར་པོ་རྩེ་
ལྔ་པ་སྲིད་དུ་སོར་བརྒྱད་པ་དཔངས་སུ་སོར་གཅིག་ཡོད་པ་བྱ་སྟེ། རྡོ་རྗེ་དེའི་མགོ་
ཤར་དུ་བསྟན་པར་བསམ། ལྟེ་བའི་མཐའི་རེ་ཁཱ་དེ་གེ་སར་གྱི་མཚོན་བྱེད་དང་།
དེ་ནས་རྩིག་པའི་ཟླུམ་ཐིག་གི་བར་ལ་སོར་བརྒྱད་ཡོད་པའི་ས་ལ་པད་འདབ་བྱ་སྟེ།
ཚངས་ཟུར་གྱི་ཐིག་རྣམས་པད་འདབ་ཀྱི་དབུས་དྲང་པོར་འོང་བ་བྱས་ལ་པད་དཀར་
འདབ་མ་བརྒྱད་པ་བྱ། དེ་ནས་མུ་རན་དང་ཁ་ཁྱེར་རྣམས་དཀར་པོ། ཁ་ཁྱེར་
ལ་འཁོར་ལོའམ་རྡོ་རྗེའི་ཕྲེང་བས་ཁོར་ཡུག་ཏུ་བསྐོར་བ་བྱ་ཞིང་། སྟེགས་བུའི་
གྲྭ་བཞིར་ཟླ་བ་ཕྱེད་པའི་སྟེང་དུ་རྡོ་རྗེ་ཕྱེད་པ་རྩེ་གསུམ་པས་མཚན་པ་རེ་བྲིའོ།
།ཐབ་དང་སློབ་དཔོན་གྱི་བར་དུ་མེ་ཡོལ་བརྩིག་པའི་སྲོལ་ཡོད་པ་ལྟར་བརྩིགས་ཏེ་
མེ་ཡོལ་ལ་ས་དཀར་གྱིས་བྱུག །མེ་ཡོལ་མཐོ་དམའ་ཇི་ཙམ་བྱ་བ་ནི་སློབ་དཔོན་སྟན་
ལ་འདུག་པའི་མུས་མོ་དང་ཐད་མཉམ་པ་བྱའོ། །ཐབ་ཀྱི་དབུས་ནས་ཁྲུ་ཕྱེད་པའི་ཟླུམ་
ཐིག་གི་སྟེང་ནས་ཞི་བའི་ཡམ་ཤིང་དུ་བཤད་པའི་འོ་མ་ཅན་གྱི་ཤིང་སྐམ་པོའམ་ནགས་



286 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ཁྲོད་དབེན་པར་གནས་པའི་ལྕི་བ་ཡང་ཞི་བའི་བུད་ཤིང་དུ་རུང་བར་རྡོ་རྗེ་མཁའ་འགྲོ་
ལས་གསུངས་པས། ཞི་བ་ལ་ཤིས་པའི་བུད་ཤིང་སྐམ་པོ་སྲོག་ཆགས་མེད་ཅིང་དྲི་ཞིམ་
པ་ཐབ་དང་དབྱིབས་མཚུངས་པ་ཟླུམ་པོར་བརྩིགས་པ་ལ་ས་དཀར་གྱིས་བྱུག་ཅིང་།
སྟེགས་བུའི་ཕྱི་རོལ་ཏུ་ཁྲུ་ཕྱེད་ཙམ་ཁོར་ཡུག་ཏུ་འབྱུང་ལྔ་དང་དྲི་བཟང་གི་ཆུ་དང་།
མངར་གསུམ་དང་ལྡན་པའི་དྲི་དཀར་པོས་བྱུགས་ལ་མེ་ཏོག་དཀར་པོ་སིལ་མ་གཅལ་
དུ་དགྲམ་པར་བྱའོ།།
དེ་ནས་རྫས་རྣམས་བཤམ་པ་ལ་ཆུ་བཞི་དང་། བཟེད་ཞལ་གསུམ་དང་།
བསང་གཏོར་གྱི་ཀུ་ཤའི་ཆུན་པོ་དང་བཅས་པ་རང་གི་གཡོན་ཕྱོགས་སུ་དགོད།
རང་གི་གཡས་ཕྱོགས་སུ་སྟེགས་བཟང་པོའི་ཁར་རས་དཀར་བཏིང་བའི་སྟེང་དུ་ཐོག་
མར་འཇིག་རྟེན་ལས་འདས་པའི་མེ་ལྷ་དཀྱིལ་འཁོར་ལྷ་ཚོགས་ལ་འབུལ་རྒྱུའི་སྲེག་
རྫས་རྣམས་འབུལ་བའི་གོ་རིམ་བཞིན་བསྒྲིག །དེའི་ནང་རོལ་ཏུ་འཇིག་རྟེན་པའི་མེ་
ལྷའི་སྲེག་རྫས་རྣམས་རིམ་པ་བཞིན་འགོད། དེའི་མཐར་མེ་ལྷའི་གཏོར་མ་བཤམ།
དེའི་ནང་རོལ་ཏུ་འཇིག་རྟེན་ལས་འདས་པའི་ལྷ་ཚོགས་དང་། འཇིག་རྟེན་པའི་མེ་ལྷ་ལ་
འབུལ་རྒྱུའི་ཉེར་སྤྱོད་ཚར་གཉིས་གོ་རིམ་བཞིན་དུ་བསྒྲིགས་པའི་མཐར་གོས་ཟུང་དང་།
སོ་རྩི་རྣམས་སོ་སོར་འབུལ་བའི་གོ་རིམ་བཞིན་བཤམ། རང་གི་གཡོན་ཕྱོགས་སུ་ལས་
བུམ་མམ། བསང་ཆུའི་སྣོད་ཀུ་ཤའི་ཆུན་པོ་དང་བཅས་པ། གཡས་ཀྱི་མདུན་ངོས་སུ་
མར་ཁུ་དང་དགང་གཟར་བླུགས། རླུང་གཡབ། ཀུ་ཤ། མེ་ཚང་དང༌། མེ་གསོ་བའི་
ཆས་ལ་སོགས་པ་བཞག །སློབ་དཔོན་གྱི་སྟན་དང་། ཆུ་བཞིའི་སྟེགས་དང་། དགང་
གཟར་བླུགས་ཀྱི་སྟེགས་རྣམས་གྲུབ་ན་ཐབ་ཀྱི་དབྱིབས་ཅན་ཟླུམ་པོ་རེ་བྱ་བར་གསུང་།
དེ་ལྟར་མ་གྲུབ་ན་དེ་དག་ལ་ས་དཀར་གྱི་པད་འདབ་བརྒྱད་པ་རེ་བྲི་སྲོལ་ཡོད་དོ།
།ཆུ་བཞི་དང་ཉེར་སྤྱོད་སྲེག་རྫས་སོགས་མཆོད་རྫས་ཐམས་ཅད་ལ་ཨ་ཀ་རུ་སོགས་



སྦྱིན་སྲེག་ 287
དྲི་ཞིམ་པོའི་སྤོས་ཀྱིས་བདུག་ཅིང་ཆུ་གཙང་གིས་བྲན་ནོ། །དེ་དག་ནི་བཅའ་གཞི་
བཤམ་ཚུལ་ཡིན་ལ། །དེ་ནས་ཆོ་ག་ལ་འཇུག་པ་ན་སྔོན་དུ་ཁྲུས་བྱས་ཤིང་ཤ་ཆང་
དང་སྒོག་བཙོང་སོགས་ཀྱི་དྲིས་མ་གོས་པའི་གོས་གཙང་མ་བགོས་ནས་ཐུགས་རྗེ་
ཆེན་པོའི་བདག་བསྐྱེད་བཟླས་པ་གཏོར་འབུལ་དང་བཅས་པ་སྔོན་དུ་བཏང་ལ།
ཐབ་ཀྱི་མདུན་དུ་སྟན་ཧ་ཅང་མཐོན་པོ་མིན་པ་པད་དཀར་འདབ་བརྒྱད་བྲིས་པ་ལ་
བྱིན་པ་གཡས་པའི་སྟེང་དུ་གཡོན་པ་བཞག །པུས་མོ་གཉིས་སྨད་པའི་འདུག་སྟངས་
ཀྱིས་འཁོད། ལུས་ལ་དྲི་ཞིམ་པོས་བྱུག་ཅིང་ཆས་གོས་དཀར་པོ་དང་ཐོར་ཚུགས་ཅོད་
པན་དར་དཔྱངས་དང་བཅས་པས་ལེགས་པར་བརྒྱན་ལ་ཁ་ཤར་ཕྱོགས་སུ་ཕྱོགས།
བྱམས་པ་དང་སྙིང་རྗེ་དང་། ཞི་བའི་སེམས་དང་ལྡན་པར་བྱ་ཞིང་། མཁའ་མཉམ་
གྱི་མ་རྒན་སེམས་ཅན་ཐམས་ཅད་མྱུར་བ་མྱུར་བར་སྡུག་བསྔལ་རྒྱུ་བཅས་ལས་
བསྒྲལ་བའི་ཕྱིར་སྔགས་ཀྱི་ཐབས་མཁས་འདི་ལ་བརྟེན་ནས་སྡིག་སྒྲིབ་བག་ཆགས་
དང་བཅས་པ་ཐམས་ཅད་སྦྱངས་ནས་རྫོགས་པའི་སངས་རྒྱས་ཀྱི་གོ་འཕང་རིན་པོ་
ཆེ་མྱུར་དུ་བསྒྲུབ་པར་བྱའོ་སྙམ་དུ་བྱ
བྱང་ཆུབ་ཀྱི་སེམས་ཤུགས་དྲག་ཏུ་གསལ་གདབ།
དགེ་སེམས་ཁྱད་པར་ཅན་དེའི་ངང་ནས་ཆོ་ག་ལ་འཇུག་པ་ལ་ལས་བུམ་བསྒྲུབས་
ཟིན་པ་ཡིན་ན་དེས་ཆོག་ཅིང་། མིན་ན་བསང་ཆུ་བསྒྲུབ་དགོས་པས་དེའི་ཚུལ་ནི།
བུམ་པ་ཆུ་གཙང་གིས་གང་བ་ལ་བྱ་རྒྱུད་ནས་བཤད་པའི་བུམ་རྫས་དང་དྲི་བཟང་བཏབ།
བུམ་པའི་ཆུ་སྟེང་དུ་ཉི་མའི་དཀྱིལ་འཁོར་གྱི་དབུས་སུ་ཧཱུཾ་ཡིག་གི་མཐར་ལས་སྔགས་
ཀྱིས་བསྐོར་བ་ལས་འོད་ཟེར་འཕྲོས།།
རྒྱལ་བ་སྲས་བཅས་ཀྱི་བྱིན་རླབས་ནུས་མཐུ་ཐམས་ཅད་འོད་ཟེར་གྱི་རྣམ་ར་
བསྡུས་ཏེ་བུམ་ཆུ་ལ་ཐིམ་པས་ནུས་ལྡན་དུ་གྱུར་པར་བསམས་ལ། དྭིབཛྲ་ཀྲོ་དྷ་ཧ་
ཡ་གི་བ་ཧུ་ལུ་ཧུ་ལུ་ཧཱུྃ་ཕཊ། ཅེས་པ་བརྒྱ་རྩ་ཙམ་བཟླས་ཏེ་བསྒྲུབ། མཐར་སྔགས་



288 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ཕྲེང་ཧཱུྃ་དང་བཅས་པ་བུམ་ཆུ་ལ་ཐིམ་པས་ནུས་ལྡན་དུ་གྱུར་པར་བསམ། དེ་ནས་སྨྲ་
བ་གཞན་བཅད་དེ། དྷཱི༔བཛྲ་ཀྲོ་དྷ་ཧ་ཡ་གཱི་བ་ཧུ་ལུ་ཧུ་ལུ་ཧཱུྃ་ཕཊ། ཅེས་བརྗོད་དེ་ལག་
པ་གཡས་པས་ཁ་རྒྱན་ནམ་ཀུ་ཤའི་རྩེ་མོས་ལས་བུམ་གྱི་ཆུའམ། བསང་ཆུ་བླངས་
ནས་ཐབ་དང་མཆོད་རྫས་དང་སྲེག་རྫས་སོགས་སྦྱིན་སྲེག་གི་ཡོ་བྱད་ཐམས་ཅད་དང་།
རང་ལའང་རང་གི་གཡོན་ངོས་ནས་གཡས་སྐོར་གྱིས་བསང་གཏོར་ལན་གསུམ་བྱའོ།
།དེ་ནས་མེ་ལྷའི་མཆོད་རྫས་རྣམས་ལ་བསང་ཆུ་འཏོར་ཞིང་། ཧཱུྃ༔བཛྲ་ཀྲོ་དྷས་བསངས།
སྭ་བྷཱ་ཝས་སྦྱངས། སྟོང་པའི་ངང་ལས། ཧཱུྃ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་
བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་ལྷ་རྫས་ལས་གྲུབ་པའི་མཆོད་ཡོན།
ཞབས་བསིལ། ཞལ་བསིལ། བསང་གཏོར། མེ་ཏོག །བདུག་སྤོས། མར་མེ་
དྲི་ཆབ། ཞལ་ཟས། རོལ་མོ་རྣམས་དངས་ཤིང་ཐོགས་པ་མེད་པ་ནམ་མཁའ་དང་
མཉམ་པ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་ཨགྷཾ་ཨཱ༔ཧཱུྃ།
ཨོཔཱ་ཧཱུཾ་ཧཱུཾ། ཨོཾ་ཨཉྩ་མཱ་ཎཾ་ཨཱཿཧཱུྃ།
ཨོ་པུབྦེ་ཨཱཿཧཱུཾ། ༀ་དྷཱ
པེ་ཨཱ༔ཧཾ། ༀ་ཨཱ་ལོ་ཀེ་ཨཱ༔ཧཱུྃ། ཨོཾ་གནྡྷེ་ཨཱཿཧཱུཾ། ༀན་ཝི་དྱ་ཨཱཿཧཱུཾ། ཨོཾ་ཤཔྟ་ཨཱཿཧཾ།
ཞེས་བྱ་རྒྱུད་ནས་གསུངས་པའི་སྔགས་དང་ཕྱག་རྒྱས་བྱིན་གྱིས་བརླབ། །དེ་ནས་ལག་
པ་གཉིས་རྡོ་རྗེ་ཁུ་ཚུར་ལས་གུང་མོ་གཉིས་རྩེ་སྤྲད་པའི་ཕྱག་རྒྱས་བསྲེག་རྫས་རྣམས་
ལ་རེག་ཅིང་། ཨོཾ་སྭཱཧཱ། ཞེས་པས་བཀྲུས་པར་བསམ། ཨོཾ་ཨཱཿསྭཱཧཱས་ཡམ་ཤི་དང་།
ཨ་ཤཱི་སཱཧཱས་ཞུན་མར་དང་།
ཨོཾ་བཛི་
སཱཧཱས་འབྲུ་དང་། ཨོ་ཀུ་རུ་ཀུ་རུ་སྭཱཧཱས།
དེ་དག་ལས་གཞན་པའི་རྫས་རྣམས་ཀྱི་མཚན་ཉིད་དང་མི་ལྡན་པའི་ཉེས་སྐྱོན་ཐམས་
ཅད་སྦྱངས་ཤིང་དག་ནས་ཕྱིའི་བདུད་རྩི་ལྔའི་ངོ་བོར་གྱུར་པར་བསམ་མོ།།
དེ་ནས་ཨོཾ་ཨཱ༔ཧཱུྃ་ལན་གསུམ་བརྗོད་དེ་སྒྲོན་མེ་སྤར། སྒྲོན་མེ་དེ་ལ་ལག
པ་གཡས་པས་བུམ་པའི་ཁ་རྒྱན་གྱིས་བསང་ཆུ་བླངས་ལ། ཧཱུྃ༔བཛྲ་ཀྲོ་དྷ་ཧ་ཡ་གྲི་
ཨོ་པྲཀཱ་ཎཾ་ཨཱ༔ཧཱུྃ།



སྦྱིན་སྲེག་ 289
ཨོཾ་བཛྲ་ས་ཏཱ་ཨཱ༔
བ་ཧུ་ལུ་ཧུ་ལུ་ཧཱུྃ་ཕཊ། ཅེས་བརྗོད་ཅིང་ལན་གསུམ་དུ་གཡས་སྐོར་གྱིས་བསང་།
དེ་ནས་སྒྲོན་མེད་དེ་གཙང་ཞིང་ཤིན་ཏུ་སྐམ་པའི་རྩྭའི་ཆུན་པོ་དང་བཅས་པ་ཐབ་
ཀྱི་ནང་དུ་བཅུག་ལ། ཨོཾ་བཛྲ་ཛྭ་ལ་ཛྭ་ལ་ཧཱུྃ། ཞེས་བརྗོད་ལ་མེའི་གཟི་བྱིན་བསྐྱེད་
ཧཱུྃ་ཞེས་བརྗོད་དེ་རླུང་གཡབ་ཀྱིས་མེ་སྦར། དྷཱི༔བཛྲ་ཀྲོ་དྷའི་སྔགས་ཚར་བདུན་བརྗོད་
ལ་མར་ཁུ་བླུགས་གཟར་བདུན་གྱིས་མེ་རབ་ཏུ་སྦར་བར་བྱའོ། །དེ་ནས་ཀུ་ཤ་རྣམས་
ལག་ཏུ་བཟུང་ལ།
ཞེས་ལན་བདུན་བརྗོད་ནས་ཀུ་ཤ་བྱིན་གྱིས་
བརླབས་ལ། ཨོ་ཀུ་ཤ་འདི་ནི་གཙང་ཞིང་དགེ། ཚངས་པའི་ལྷ་རྣམས་དག་བྱེད་ཡིན།
།དཀོན་མཆོག་གསུམ་པོ་མཉེས་བྱེད་པ། །ས་ལས་སྐྱེས་པའི་འདབ་མའི་སྙིང་།
།བདག་གི་བགེགས་རྣམས་ཐམས་ཅད་ནི། །ཞི་དང་བཀྲ་ཤིས་མཛད་དུ་གསོལ། །ཞེས་
བརྗོད་ནས་ཀུ་ཤ་སྔོ་ལྗང་དྲི་མ་མེད་པ་མ་གས་ཤིང་འདབ་མ་མ་གྲུགས་པ་ཧ་ཅང་ཡང་
མི་རིང་བ་གཉིས་གཉིས་རྩེ་མོ་གཤིབས་པ་རང་གི་གཡོན་ངོས་ནས་བརྩམས་ཏེ་ཐབ་ཀྱི་
ཁ་ཁྱེར་ལ་རང་གང་ལ་ཁ་བལྟས་པ་ཕྱོགས་ཤར་དུ་བྱས་པའི་ལུགས་ཀྱི་རྩེ་མོ་ཤར་དང་
ལྷོ་དང་ནུབ་དང་བྱང་དུ་བསྟན་ལ་སྔ་མའི་རྩེ་མོས་ཕྱི་མའི་རྩ་བ་ནོན་པར་དགྲམ་ཞིང་།
ཐབ་ཁུང་དུ་རྩེ་མོ་ཤར་དུ་བསྟན་པའི་ཀུ་ཤ་བ་ལང་གི་རྣ་བ་ལྟ་བུ་ཧ་ཅང་ཡང་མི་རིང་
བས་གཡོག་གོ། ཀུ་ཤ་བཀོད་ཚར་བ་དང་ལག་པ་ཐལ་མོ་སྦྱར་ནས།
རྡོ་རྗེ་སེམས་དཔའ། བགེགས་ཐམས་ཅད་ཟི་བ་དང་བཀྲ་ཤིས་པར་མཛད་དུ་གསོལ།
ཞེས་གསོལ་བ་གདབ་བོ།།
དེ་དག་ནི་སྦྱོར་བའི་ཆོ་ག་ཡིན་ལ། དངོས་གཞིའི་ཆོ་ག་ལ་ཐོག་མར་ཐབ་བསྐྱེད་
ནས་འཇིག་རྟེན་པའི་མེ་ལྷ་མཆོད་པ་ནི། །ཧཱིབཛྲ་ཀྲོ་དྷའི་སྔགས་བརྗོད་ལ་བསང་ཆུས་
ཐབ་བསངས། ཨོཾ་སྭ་བྷཱ་ཝ་ཤུ་དྡྷསརྦ་དྷརྨཱཎསཱ་བྷཱཝ་ཤུ་དྡྷོཉཧཾ། ཐབ་སྟོང་པ་ཉིད་དུ་གྱུར།
སྟོང་པའི་ངང་ལས་ཧཾ་དཀར་པོ་ཞུ་བ་ལས་བྱུང་བའི་ཡེ་ཤེས་ཀྱི་ཐབ་ཁ་དོག་དཀར་
བཅོམ་ལྡན་འདས་



290 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ཞིང་དབྱིབས་ཟླུམ་པ། མུ་རན་ཁ་ཁྱེར་དང་བཅས་པ། ཁ་ཁྱེར་ལ་རྡོ་རྗེའི་ཕྲེང་བས་
བསྐོར་བ། གྲྭ་བཞིར་ཟླ་ཕྱེད་རྡོ་རྗེས་མཚན་པ། དྭངས་ཤིང་ཐོགས་པ་མེད་པར་གྱུར།
ཐབ་ཀྱི་ནང་དུ་རཾ་ལས་སྐྱེས་པའི་མེ་གྲུ་གསུམ་གྱི་དབུས་སུ་སྣ་ཚོགས་པདྨ་དང་ཟླ་བའི་
སྟེང་དུ་རཾ་ལས་པདྨ་དཀར་པོ་རཾ་གྱིས་མཚན་པ་ཡོངས་སུ་གྱུར་པ་ལས་མེ་ལྷ་སྐུ་མདོག་
དཀར་པོ་ཤིན་ཏུ་ཞི་བའི་ཉམས་ཅན། ཞལ་གཅིག་ཕྱག་བཞིའི་གཡས་གཉིས་པད་དཀར་
དང་ཤེལ་ཕྲེང་། གཡོན་གཉིས་རིལ་བ་དང་དུང་འཛིན་པ། དར་དཀར་པོའི་ན་བཟའ་
དང་རིན་པོ་ཆེའི་རྒྱན་གྱིས་བརྒྱན་པའི་ཐུགས་ཀར་མེ་གྲུ་གསུམ་པ་རཾ་གྱིས་མཚན་པ།
ཐུགས་ཀའི་ས་བོན་གྱི་འོད་ཟེར་ལས་སྤྲོས་པའི་ཁྲོ་བོ་འདོད་རྒྱལ་གྱིས་ཤར་ལྷོ་ནས་
བསྒོམས་པ་དང་འདྲ་བའི་མེ་ལྷ་ཡེ་ཤེས་པ་དྲང་སྲོང་གི་འཁོར་གྱིས་བསྐོར་བ་སྤྱན་
དྲངས་པར་བསམས་ལ། ལག་པ་གཡས་མི་འཇི གས་པའི་ཕྱག་རྒྱས་མཐེ་བོང་
གཡོབ་ཅིང་། ཨོ་ཚུར་སྤྱོན་ཚུར་སྤྱོན་འབྱུང་པོ་ཆེ། །ལྷ་ཡི་དྲང་སྲོང་བྲམ་ཟེ་མཆོག
།སྲེག་བླུགས་ཞལ་ཟས་བཞེས་སླད་དུ། །འདིར་ནི་ཡང་དག་བསྙེན་པར་མཛོད། །ཨོཾ་
ཐབ་ཀྱི་མེ་མཚམས་ཀྱི་ཁ་ཁྱེར་གྱི་ཀུ་ཤའི་གདན་ལ་བཞུགས་པར་གྱུར།
jབཛྲ་ཀྲོ་དྷ་ཧ་ཡ་གྲི་བ་ཧུ་ལུ་ཧུ་ལུ་ཧཱུྃ་ཕཊ།
ཅེས་བརྗོད་ཅིང་བསང་ཆུ་གཏོར་ལ་ཕྱི་
འབྲང་གི་བགེགས་བསྐྲད། འོག་ནས་ད་ལྟ་ཉིད་དུ་འབྱུང་བ་ལྟར་གྱི་ཆུ་བཞི་ཕུལ་ཏེ།
ཛ༔ཧཱུྃ་བཾ་ཧོ༔ དམ་ཚིག་པ་དང་གཉིས་སུ་མེད་པར་གྱུར་པར་བསམ། ཨོཾ་ཨཱཿཧཱིཔྲ་
ཝ་ར་སད་ཀ་རཾ་པྲཀྵ་ཎཾ་པྲ་ཏི་ཙྪ་ཧཱུཾ་སྭཱཧཱ། ཞེས་པས་ཀུ་ཤའི་ཆུན་པོས་ཞལ་བསིལ་གྱི་
སྣོད་ནས་བཟེད་ཞལ་དང་པོར་ལན་གསུམ་བསང་གཏོར་དབུལ་ལོ།།
སྣོད་དེ་ཉིད་ནས་མཛུབ་མོས་མེ་ཏོག་བླངས་ཏེ། ཁུ་ཚུར་ཁ་འོག་ཏུ་བསྟན་
ནས་མཐེའུ་ཆུང་ནས་རིམ་གྱིས་དགྲོལ་བའི་ཕྱག་རྒྱས། ཨོཾ་ཨཱ༔ཧཱི༔པྲ་ཝ་ར་སད་ཀ་
རཾ་ཨཱཉྩ་མཱ་ཎཾ་པྲ་ཏཱི་ཙྪ་ཧཱུྃ་སྭཱཧཱ། ཞེས་པས་བཟེད་ཞལ་དང་པོར་ཞལ་བསིལ་དང་།
ཊ་ཀྐི་ཧཱུཾ་ཛ་
ཀི
ཛ



སྦྱིན་སྲེག་ 291
བྱ་རྒྱུད་ནས་གསུངས་པའི་མཆོད་ཡོན་གྱི་ཕྱག་རྒྱས། ཨོ་ཨཱ༔ཧཱི པྲ་ཝ་ར་སད་
ཀ་རཾ ་ཨགྷཾ་པྲ་ཏི་ཙྪ་ཧཱུཾ་སྭཱཧཱ། ཞེས་པས་བཟེད་ཞལ་གཉིས་པར་མཆོད་ཡོན་དང་།
ཁུ་ཚུར་བཅངས་ཏེ་ཆུ་ནང་ནས་མེ་ཏོག་བླངས་ལ་ལན་གསུམ་བསྐོར་ཏེ་ཁུ་ཚུར་ཁ་
གྱེན་དུ་བསྟན་པའི་མཛུབ་མོ་ནས་རིམ་གྱིས་དགྲོལ་བའི་ཕྱག་རྒྱས། ཨོ་ཨཧཱིཔྲ་ཝ་
ར་སད་ཀ་རཾཔདྡྷཾ་པྲཏཱི་ཙྪ་ཧཱུཾ་སྭཱ་ཧཱ། ཞེས་པས་བཟེད་ཞལ་གསུམ་པར་ཞབས་བསིལ་
དབུལ་ཞིང་། ཨོཾ་ཨགྷ་ཡེ་ཨཱ་དི་བྱུ་ཨཱ་དི་བུ་ཨཱ་བི་ཤ་མཧཱ་ཤྲཱི་ཡེ་ཧ་བྱ་ཀ་བྱ་བཱ་ཧཱ་ནཱ་ཡ།
པུལླི་ནས་ཤཔྟའི་བར་གྱིས་མཆོད། འཇིག་རྟེན་དབང་ཕྱུག་ཚངས་དབང་མགོན་གྱི་
སྲས། །མེ་ལྷའི་རྒྱལ་པོ་ཊཀྐིས་དབང་བསྐུར་བ། །ཤེས་རབ་མཆོག་གིས་ཉོན་མོངས་
ཐམས་ཅད་སྲེག །འཛིན་བྱེད་མེ་ལྷ་ཉིད་ལ་རྣམ་པར་འདུད། །ཚངས་པ་འཇིག་རྟེན་
མགོན་གྱི་སྲས། །མེ་ལྷའི་རྒྱལ་པོ་དྲང་སྲོང་མཆོག །འབྱུང་པོ་ཡོངས་སུ་བསྐྱབ་པའི་
ཕྱིར། །ཐུགས་རྗེའི་དབང་གིས་སྐུ་སྤྲུལ་པ། །རིག་སྔགས་གྲུབ་པའི་དྲང་སྲོང་ཚུལ།
།ཉོན་མོངས་བསྲེག་པའི་ཤེས་རབ་འོད། །བསྐལ་པའི་མེ་བཞིན་གཟི་བརྗིད་འབར།
།མངོན་ཤེས་རྫུ་འཕྲུལ་ཞབས་དང་ལྡན། །ཐབས་ཀྱིས་སྤྲུལ་པའི་ཐེག་པ་བཅིབས།
།རིག་བསྔགས་གསུང་ཞིང་བགྲང་ཕྲེང་འཛིན། །བདུད་རྩིའི་བཅུད་ལྡན་གྷཎེ་
བསྣམས། །ཆོས་ཀྱི་བདུད་རྩི་ཡོངས་ལ་བསིལ། །ཉེས་པའི་སྐྱོན་བྲལ་ཚངས་པར་སྤྱོད།
།འཇིག་རྟེན་གནས་ཀྱང་མྱ་ངན་འདས། །ཞི་བ་བརྙེས་ཀྱང་ཐུགས་རྗེ་ཆེ། །དེ་བས་
བསྟོད་དེ་ཕྱག་ཀྱང་འཚལ། །ཞེས་པས་བསྟོད་དེ། ཨོ་བཛྲ་ཨ་ན་ལ་མཧཱ་བྷཱུ་ཏ་ཛྭ་ལ་
ཛཱ་ལ་ཡ་སརྦ་བྷ་སྨི་ཀུ་རུ་སརྦ་དུ་ཥ་ན་ཧཱུྃ་ཕཊ་ཀྲྀ་ཤུ་ཛ༔ཧཱུྃ་བཾ་ཧོ༔ས་མ་ཡ་སྟི་ས་མ་ཡ་ཧཾ།
ཞེས་ལན་གསུམ་གྱིས་དམ་ཚིག་བསྒྲག་གོ །
དེ་ནས། མེ་ལྷའི་ལྗགས་རྡོ་རྗེ་རྩེ་གཅིག་པ་དཀར་པོ་ལ་རཾ་ཡིག་དང་། དགང་
བླུགས་ཀྱི་ཁ་ལ་ཧཱུཾ་ཡིག་འོད་ཟེར་དང་བཅས་པས་མཚན་པར་གྱུར་པར་བསམས་ནས།



292 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ལག་པ་གཡོན་པ་ཁུ་ཚུར་བཅངས་པའི་སྟེང་ནས་མཐེ་བོས་བཀབ་པ་དེ་བཞིན་
གཤེགས་པའི་ཁུ་ཚུར་དུ་བྱས་པའི་མཛུབ་མོ་བརྐྱངས་ལ་གན་རྐྱལ་དུ་བྱས་པས་
དགང་གཟར་མར་གྱིས་བཀང་བ་བཟུང་། གཡས་པ་ཡང་དེ་བཞིན་གཤེགས་པའི་
ཁུ་ཚུར་དུ་བྱས་པའི་མཛུབ་མོ་བརྐྱངས་པ་ཐུར་དུ་སྤུབས་པས་བླུགས་གཟར་གྱི་ཡུ་
བ་བཟུང་བ་གཡོན་པའི་མཛུབ་མོའི་ཐད་ཀར་གཡས་པའི་ཁུ་ཚུར་བཞག་ནས་དགང་
གཟར་གྱི་ཁར་བླུགས་གཟར་གྱི་མགོ་བཞག་ནས་འཛིན་པ་བྱང་ཆུབ་མཆོག་གི་ཕྱག་
རྒྱས་ལག་པ་གཉིས་པུས་མོའི་ནང་ནས་ཕྱིར་མི་འདའ་བར་གཡས་སུ་བསྐོར་ཏེ།
མེ་ལྷའི་ཞལ་ཅུང་ཟད་གདངས་པར་དགང་བླུགས་བདུན། ཨོཾ་ཨག་ཡེ་ཨ་དི་བྱུ་
ཨཱདི་བུ་ཨཱ་བི་ཤ་མཧཱ་ཤྲཱི་ཡེ་ཧ་བེ་ཀ་བེ་བཱ་ཧཱ་ནཱ་ཡ་སྭཱཧཱ། ཞེས་པ་བདུན་གྱིས་དབུལ།
དང་པོ་དང་ཐ་མ་ལ་སཱཧཱའི་གོང་དུ་སྤེལ་ཚིག་སྦྱོར་
ར་བར་གསུངས་པས་སྦྱོར་ཚུལ་ནི།
ཨོཾ་ཨག་ཡེ། ཞེས་པ་ནས། བཱ་ཧཱ་ནཱ་ཡ། བདག་ཅག་དཔོན་སློབ་འཁོར་དང་བཅས་
པ་རྣམས་ཀྱི་ཐར་པ་དང་ཐམས་ཅད་མཁྱེན་པ་སྒྲུབ་པ་ལ་བར་དུ་གཅོད་པ་དང་།
སྡོམ་པ་གསུམ་དང་འགལ་བའི་བཅས་པ་དང་རང་བཞིན་གྱི་ཁ་ན་མ་ཐོ་བ་དང་བཀྲ་
མི་ཤིས་པ་ཐམས་ཅད་ཤཱནྟི་ཀུ་རུ་ཡེ་སྭཱཧཱ། ཞེས་སྦྱར། དཀྱིལ་འཁོར་སྒྲུབ་མཆོད་
དང་བསྙེན་པར་ལྷག་ཆད་ཁ་སྐོང་ལྟ་བུ་ཡིན་ན། བཀྲ་མི་ཤིས་པ་ཐམས་ཅད་དང་།
ཞེས་པའི་མཇུག་ཏུ། ཆོ་ག་དང་སྔགས་ཆད་ལྷག་གི་ཉེས་པ་ཐམས་ཅད་ཤཱནྟི་ཀུ་རུ་ཨེ་
སཱཧཱ། ཞེས་སྦྱར་རོ།།
དེ་ནས་ལག་པ་གཡས་པའི་མཐེབ་སྲིན་གྱིས་མཆོག་སྦྱིན་པའི་ཕྱག་རྒྱས་ཡམ་
ཤིང་གཉིས་གཉིས་བཟུང་ལ། རྩེ་མོ་ལྷ་ལ་བསྟན་ནས་འབུལ་བ་ནི། ཡམ་ཤིང་རྣམས་
བྱང་ཆུབ་ཀྱི་ཤིང་གི་རང་བཞིན་དུ་གྱུར། ཨོཾ་ཨསྣ་ཡེ། ཞེས་པ་ནས། བཱ་ཧཱ་ནཱ་ཡ།
ཞེས་པའི་བར་སྔར་ལྟར་ལ། ཨོཾ་བོ་དྷི་མྲྀཀྵ་ཡ། བདག་ཅག་དཔོན་སློབ་ཅེས་པ་ནས།
པ་



སྦྱིན་སྲེག་ 293
བཀྲ་མི་ཤིས་པ་དང་གཟི་བརྗིད་ཕུན་སུམ་ཚོགས་པ་ལ་བར་དུ་གཅོད་པ་ཐམས་ཅད་
ཤཱནྟི་ཀུ་རུ་ཡེ་སྭཱཧཱ།
དེ་ནས་མར་ཁུ་ལ། ཨོཾ་ཨག་ཡེ་ཞེས་པ་ནས། བཱ་ཧ་ནཱ་ཡ།
ཨོཾ་ཨསྣ་ཡེ། བདག་
ཅག་དཔོན་སློབ་ཅེས་པ་ནས། བཀྲ་མི་ཤིས་པ་དང་འབྱོར་པ་ཕུན་སུམ་ཚོགས་པ་ལ་
བར་དུ་གཅོད་པ་ཐམས་ཅད་ཤཱནྟི་ཀུ་
རུ་ཡེ་སྭཱཧཱ། ཏིལ་ལ། ཨོཾ་ཨག་ཡེ། ཞེས་པ་ནས།
བཱ་ཧཱ་ནཱ་ཡ། ཨོཾ་སརྦ་པཱ་པཾ་ད་ཧ་ན་བཛྲ་ཡེ། བདག་ཅག་དཔོན་སློབ་ཅེས་པ་ནས། བཀྲ་
མི་ཤིས་པ་དང་། སྡིག་པ་ཐམས་ཅད་ཤཱནྟི་ཀུ་རུ་ཡེ་སྭཱཧཱ། དེ་ནས་དུར་བ་གཉིས་གཉིས་
སྦྱར་ནས་འབུལ་ཞིང་། ཨོཾ་ཨག་ཡེ། ཞེས་པ་ནས། བཱ་ཧཱ་ནཱ་ཡ། ཨོཾ་བཛྲ་ཨཱ་ཡུ་ཥ།
བདག་ཅག་དཔོན་སློབ་ཅེས་པ་ནས།
བཀྲ་མི་ཤིས་པ་དང་། ཚེ་མཐར་ཕྱིན་པ་ལ་
བར་དུ་གཅོད་པ་ཐམས་ཅད་ཤཱནྟི་ཀུ་རུ་ཡེ་སྭཱཧཱ། དེ་ནས་ཞོ་ཟན་ལ། ཨོཾ་ཨགྷ་ཡེ།
ཞེས་པ་ནས། བཱ་ཧཱ་ནཱ་ཡ། ཨོཾ་སརྦ་སཾ་པཱ་དེ། བདག་ཅག་དཔོན་སློབ་ཅེས་པ་ནས།
བཀྲ་མི་ཤིས་པ་དང་བདེ་བ་མཆོག་ལ་བར་དུ་གཅོད་པ་ཐམས་ཅད་ཤཱནྟི་ཀུ་རུ་ཡེ་སྭཱཧཱ།
དེ་ནས་ཀུ་ཤ་གཉིས་གཉིས་སྦྱར་ནས་འབུལ་ཞིང་། ཨོཾ་ཨགྷ་ཡེ། ཞེས་པ་ནས། བཱ་
ཧཱ་ནཱ་ཡ། ཨོཾ་ཨ་པྲ་ཏི་ཧ་ཏ་བཛྫཱ་ཡ། བདག་ཅག་དཔོན་སློབ་ཅེས་པ་ནས། བཀྲ་མི་
ཤིས་པ་དང་བསྲུང་བ་མཆོག་ལ་བར་དུ་གཅོད་པ་དང་། གྲིབ་དང་མི་གཙང་བ་ཐམས་
ཅད་ཤཱནྟི་ཀུ་རུ་ཡེ་སྭཱཧཱ། ཡུངས་ཀར་ལ། ཨོཾ་ཨག་ཡེ། ཞེས་པ་ནས། བཱ་ཧཱ་ནཱ་ཡ།
ཨོཾ་སརྦ་ཨརྦ་སིདྡྷི་ཡེ། བདག་ཅག་དཔོན་སློབ་ཅེས་པ་ནས། བཀྲ་མི་ཤིས་པ་དང་
བགེགས་ཐམས་ཅད་ཤཱནྟི་ཀུ་རུ་ཡེ་སྭཱཧཱ། དེ་ནས་སོ་བ་ལ། ཨོཾ་ཨ་གྷ་ན་ཡེ། ཞེས་པ་
ནས། བཱ་ཧཱ་ནཱ་ཡ། ཨོཾ་བཛྲ་བེ་ཛཱ་ཡ། བདག་ཅག་དཔོན་སློབ་ཅེས་པ་ནས། བཀྲ་མི་
ཤིས་པ་དང་། ནོར་དང་འབྲུ་རྒྱས་པ་ལ་བར་དུ་གཅོད་པ་ཐམས་ཅད་ཤཱནྟི་ཀུ་རུ་ཡེ་སྭཱཧཱ།
དེ་ནས་ནས་ལ། ཨོཾ་ཨག་ཡེ། ཞེས་པ་ནས། བཱ་ཧཱ་ནཱ་ཡ། ཨོ་མཧཱ་བེ་གཱ་ཡ། བདག་



294 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ཅག་དཔོན་སློབ་ཅེས་པ་ནས། བཀྲ་མི་ཤིས་པ་དང་མྱུར་བའི་ཤུགས་ཕུན་སུམ་ཚོག་པ་
ལ་བར་དུ་གཅོད་པ་ཐམས་ཅད་ཤཱནྟི་ཀུ་རུ་ཡེ་སྭཱཧཱ། དེ་ནས་སྲན་མ་ལ། ཨོཾ་ཨགཡེ།
ཞེས་པ་ནས། བཱ་ཧ་ནཱ་ཡ། ཨོ་མཧཱ་བཱ་གཱ་ཡ། བདག་ཅག་དཔོན་སློབ་བཅས་པ་ནས།
བཀྲ་མི་ཤིས་པ་དང་སྟོབས་རྒྱས་པ་ལ་བར་དུ་གཅོད་པ་ཐམས་ཅད་ཤཱནྟི་ཀུ་རུ་ཡེ་སྭཱཧཱ།
དེ་ནས་གྲོ་ལ། ཨོཾ་ཨགཡེ། ཞེས་པ་ནས། བཱ་ཧཱ་ནཱ་ཡ། ཨོཾ་བཛྲ་གྷསྨ་རི། བདག་ཅག་
དཔོན་སློབ་དང་བཅས་པ་ནས། བཀྲ་མི་ཤིས་པ་དང་ནད་ཐམས་ཅད་ཤཱནྟི་ཀུ་རུ་ཡེ་
སཱ་ཧཱ། དེ་ནས་རྫས་ཁྱད་པར་བ་རྣམས་ལ། །ཨོ་ཨབྷཡེ་ཞེས་པ་ནས། བཱ་ཧ་ནཱ་ཡ།
བདག་ཅག་དཔོན་སློབ་དང་བཅས་པ་ནས། ཤཱནྟི་ཀུ་རུ་ཡེ་སྭཱ་ཧཱ། ཞེས་འབུལ།
བསྲེག་རྫས་རྣམས་འབུལ་བའི་ཚེ་འབྲུ་ལ་སོགས་པ་བླུགས་གཟར་གྱིས་གཟུང་དུ་རུང་
བ་རྣམས་བླུགས་གཟར་གྱིས་འབུལ། བླུགས་གཟར་གྱིས་གཟུང་བར་མི་ནུས་པ་ཡམ
ཤིང་དང་ཀུ་ཤ་དང་དུར་པ་རྣམས་ལག་པ་གཡས་པའི་མཐེབ་སྲིན་གྱིས་མཆོག་སྦྱིན་
པའི་ཕྱག་རྒྱས་རྩེ་མོ་ལྷ་ལ་བསྟན་ལ་དབུལ་ལོ། །དེ་ལྟར་བསྲེག་རྫས་རྣམས་སྙན་པའི་
གདངས་ཀྱིས་ཕུལ་ནས། ཨོཾ་ཨཱཿཧི༔པྲ་ཝ་ར་སད་ཀ་རཾ་ཨཱཉྩ་མཱ་ཎཾ་པྲ་ཏཱི་ཙྪ་ཧཱུཾ་སྭཱ་ཧཱ།
ཞལ་བསིལ་དང་དེ་བཞིན་དུ་པྲཀཱ་ཎཾ་གྱིས་བསང་གཏོར་དབུལ་ལོ།།
དེ་ནས་འཇིག་རྟེན་ལས་འདས་པའི་མེ་ལྷ་ཐུགས་རྗེ་ཆེན་པོའི་དཀྱིལ་འཁོར་ལྷ་
ཚོགས་མཆོད་པ་ལ་ཐོག་མར་འདས་ལྷའི་མཆོད་རྫས་རྣམས་བུམ་ཆུ་དང་ཧཱིབཛྲ་ཀྲོ་
དྷས་བསངས། སྭབྷཱཝས་སྟོང་པར་སྦྱངས། སྟོང་པའི་ངང་ལས་ཧཱུཾ་ལས་རིན་པོ་ཆེའི་
སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་ལྷ་རྫས་
ལས་གྲུབ་པའི་མཆོད་ཡོན། ཞབས་བསིལ། ཞལ་བསིལ། བསང་གཏོར། མེ་ཏོག
།བདུག་སྤོས། མར་མེ། དྲི་ཆབ། ཞལ་ཟས། རོལ་མོ་ལ་སོགས་པ་རྣམས་དངས་ཤིང་
ཐོགས་པ་མེད་པ་ནམ་མཁའ་དང་མཉམ་པ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་
： ;



སྦྱིན་སྲེག་ 295
མོ་ར་ས་ཨཱ༔ཧཱུྃ།
： ;
པར་གྱུར།
ཨོ་ཨགྷཾ་ཨཱ༔ཧཱུྃ། ཨོ་པཱ་ཨཱ༔ཧཱུྃ། ཨོ་ཨཱཉྩ་མཱ་ཎཾ་ཨཱཿཧཱུྃ། ཨོཾ་པྲཀྵ་ཎཾ་ཨཱ༔ཧཱུྃ།
ཨོ་པུལླེ་ཨཱཧཱུཾ། ཨོཾ་དྷུ་པེ་ཨཱ༔ཧཱུྃ། ཨོཾ་ཨཱལོ་ཀེ་ཨཱཿཧཱུྃ། ཨོཾ་གནྡྷེ་ཨཱཧཱུཾ། ཨོཾ་ནེ་ཝི་དྱ་ཨ
ཧཱུཾ། ཨོཾ་ཤཔྟ་ཨཱཿཧཱུྃ། ཨོ་རླུ་པ་ཨཱ་ཧཾ ཨོཾ་ཤཔྟ་ཨཱ༔ཧཱུྃ།
ཨོགྷཱནེ་ཨཱ༔
ཨཱཿཧཱུྃ།
ཨོ་སྤན་ཨཱཿཧཱུཾ། ཞེས་ཆུ་བཞི་ཉེར་སྤྱོད་རོལ་མོ་འདོད་ཡོན་ལྔ་དང་བཅས་པ་བྱ་བའི་རྒྱུད་
ནས་གསུངས་པའི་སྔགས་དང་ཕྱག་རྒྱས་བྱིན་གྱིས་བརླབ།།
དེ་ནས་གཞལ་ཡས་ཁང་དང་ཐུགས་རྗེ་ཆེན་པོའི་ལྷ་ཚོགས་བསྐྱེད་པ་ནི།
མེ་ལྷའི་ཐུགས་ཀར་མེ་གྲུ་གསུམ་འབར་བའི་དབུས་སུ་པདྨའི་སྟེང་དུ་སྣ་ཚོགས་རྡོ་
རྗེའི་ལྟེ་བར་ཧཱུྃ་ལས་གཞལ་ཡས་ཁང་གྲུ་བཞི་སྒོ་བཞི་ལ་སོགས་པ་མཚན་ཉིད་ཐམས་
ཅད་ཡོངས་སུ་རྫོགས་པའི་དབུས་སུ་སྣ་ཚོགས་པདྨ་འདབ་མ་བརྒྱད་པའི་ལྟེ་བ་དང་
ཕྱོགས་བཞིར་ཟླ་བའི་གདན་རེ་རེ། གདན་དབུས་མའི་སྟེང་དུ་ཧཱུྃལས་པདྨ་དཀར་པོ་
ཧཱིས་མཚན་པ། དེ་ཡོངས་སུ་གྱུར་པ་ལས་འཕགས་པ་སྤྱན་རས་གཟིགས་དབང་ཕྱུག
།ཅེས་པ་ནས། སེམས་དཔའ་གསུམ་གྱི་བདག་ཉིད་ཅན་དུ་གྱུར། ཕྱོགས་བཞིའི་
པད་འདབ་ལ་ཤར་དུ་ཧཱུཾ་ལས་མི་བསྐྱོད་པ་སྔོན་པོ་ས་གནོན་མཉམ་གཞག་གི་ཕྱག་རྒྱ་
ཅན། ལྷོར་ཏཱཾ་ལས་རིན་འབྱུང་སེར་པོ་མཆོག་སྦྱིན་མཉམ་གཞག་གི་ཕྱག་རྒྱ་ཅན།
ནུབ་ཏུ་ཨོཾ་ལས་རྣམ་སྣང་དཀར་པོ་བྱང་ཆུབ་མཆོག་གི་ཕྱག་རྒྱ་ཅན། བྱང་དུ་
ཨཱལས་དོན་གྲུབ་ལྗང་ཁུ་སྐྱབས་སྦྱིན་མཉམ་གཞག་གི་ཕྱག་རྒྱ་ཅན། ལྷ་ཐམས་ཅད་
ཀྱི་སྤྱི་བོར་
ར་ཨོཾ་ལས་འཁོར་ལོ་དཀར་པོའི་ལྟེ་བར་ཨོཾ་གྱིས་མཚན་པ། ཞེས་པ་ནས།
དབང་བསྐུར་རྒྱས་བཏབ་ཀྱི་བར་བདག་བསྐྱེད་ཇི་ལྟ་བ་བཞིན་བྱས་ལ་མཆོད་པ་འབུལ་
བ་ནི། ཨོཾ་ཨཱ༔ཧི་པྲ་ཝ་ར་སད་ཀ་རཾ་པྲཀྵ་ཎི་པྲ་ཏི་ཙྪ་ཧཱུཾ་སྭཱཧཱ། ཨོཾ་ཨཧཱིཔྲ་ཝ་ར་སད་
ཀ་རཾ་ཨཉྩ་མ་ཎཾ་པྲ་ཏཱི་ཙྪ་ཧཱུཾ་སྭཱཧཱ། ཨོཾ་ཨཱཿཧཱིཔྲ་ཝ་ར་སད་ཀ་རཾ་ཨརྒཧཾ་པྲ་ཏཾ་ཙཱ་སྭཱཧཱ།
ཨོ་ཨཧཱིཔྲ་ཝ་ར་སད་ཀ་རཾ་པཱ་པྲ་ཏཱི་ཙྪ་ཧཱུྃ་སྭཱཧཱ། ཞེས་ཆུ་བཞི་འབུལ་ཞིང་ཕྱག་རྒྱ་དང་



296 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
འབུལ་ཚུལ་སྔར་ལྟར་བྱའོ། །ཨོཾ་སརྦ་ཏ་ཐཱ་ག་ཏ་ཨཱརྱ་ལོ་ཀེ་ཤྭ་ར་ས་པ་རི་ཝཱ་ར་པུངྒེ་པྲ་
ཏི་ཙྪ་ཧཱུཾ་སྭཱཧཱ་དེ་བཞིན་དུ་དྷུ་པེ། ཨ་ལོ་ཀེ། གནྡྷེ། ནིཝིདྱ། ཤཔྟ། རཱུ་པ། ཤཔྟ། གནེ།
ར་ས། སྤ་ན་པྲ་ཏཱི་ཙྪ་ཧཱུྃ་སྭཱཧཱ། ཞེས་སྔར་བཤད་པ་ལྟར་གྱི་ཕྱག་རྒྱ་དང་བཅས་མཆོད།
སྐྱོན་གྱིས་མ་གོས་སྐུ་མདོག་དཀར། །རྫོགས་པའི་སངས་རྒྱས་དབུ་ལ་བརྒྱན། །ཐུགས་
རྗེའི་སྤྱན་གྱིས་འགྲོ་ལ་གཟིགས། །སྤྱན་རས་གཟིགས་ལ་ཕྱག་འཚལ་ལོ། །ཆོས་སྐུ་ནམ་
མཁའ་བཞིན་དུ་དབྱེར་མེད་ཀྱང་། །གཟུགས་སྐུ་མཇའ་ཚོན་བཞིན་དུ་སོ་སོར་གསལ།
།ཐབས་དང་ཤེས་རབ་མཆོག་ལ་མངའ་བརྙེས་པའི། རིགས་ལྔ་བདེ་བར་གཤེགས་ལ་
ཕྱག་འཚལ་ལོ། །ཞེས་བསྟོད།།
དེ་ནས་ལྷ་རྣམས་ཀྱི་ལྗགས་རྡོ་རྗེའི་རྣམ་པ་ཅན་དཀར་པོ་ལ་ཧཱུྃ་ཡིག་དང་།
དགང་བླུགས་ཀྱི་ཁ་ལ་ཧཱུྃ་ཡིག་འོད་ཟེར་འབར་བ་དང་བཅས་པར་མཚན་པར་གྱུར་
པར་བསམས་ལ། བསྲེག་རྫས་རྣམས་འབུལ་བའི་ཐོག་མར། ཏདྱ་ཐཱ། ཨོཾ་དྷ་ར་དྷ་ར།
དྷི་རི་དྷི་རི། དྷུ་རུ་དྷུ་རུ། ཨིཊྚེ་ཝཊྚེ། ཙ་ལེ་ཙ་ལེ། པྲ་ཙ་ལེ་པྲ་ཙ་ལེ། ཀུ་སུ་མེ་
ཀུ་སུ་མ་ཝ་རེ། ཨི་ལི་མི་ལི་ཙི་ཏི་ཛྭ་ལ་ཨ་པ་ན་ཡེ་སྭཱཧཱ། བདག་ཅག་དཔོན་སློབ།
ཅེས་པ་ནས། བཀྲ་མི་ཤིས་པ་ཐམས་ཅད་ཤཱནྟི་ཀུ་རུ་ཡེ་སྭཱཧཱ། ཞེས་སྤེལ་ཚིག་
བཏགས་པ་བདུན་
ས་པ་བདུན་ཕུལ་ནས་གསོལ་བ་བཏབ་པས་འཕྲིན་ལས་མཛད་པར་ཞལ་གྱིས་
བཞེས་པར་བསམ། དེ་ནས་ཡམ་ཤིང་སོགས་བསྲེག་རྫས་རྣམས་འབུལ་བ་ལ་ཡམ་
ཤིང་དང་མར་ཁུ་གཙོ་བོ་ཡིན་པས་མང་བ་དང་། གཞན་རྣམས་དེ་ལས་ཉུང་བ་དང་།
གཙོ་བོར་སྡིག་པ་བཞི་བར་འདོད་ན་ཏིལ་མང་བ་དང་། ཚེའི་བར་ཆད་ཞི་བར་འདོད་
ན་དུར་བ་མང་བར་དབུལ་བ་སོགས་ཤེས་པར་བྱའོ།།
འབུལ་ཚུལ་དངོས་ནི། ཡམ་ཤིང་རྣམས་བྱང་ཆུབ་ཀྱི་ཤིང་གི་རང་བཞིན་དུ་
གྱུར། ཏདྱ་ཐཱ། ཨོཾ་དྷ་ར་དྷ་ར། དྷི་རི་དྷི་རི། དྷུ་རུ་དྷུ་རུ། ཨིཊྚེ་ཝཊྚེ། ཙ་ལེ་ཙ་ལེ།
： ;



སྦྱིན་སྲེག་ 297
བཞིན་དུ་
པ་རྣམས་ལ་ཡང་
： ;
པྲ་ཙ་ལེ་པྲ་ཙ་ལེ། ཀུ་སུ་མེ་ཀུ་སུ་མ་ཝ་རེ། ཨི་ལི་མི་ལི་ཙི་ཏི་ཛྭ་ལ་ཨ་པ་ན་ཡེ་སྭཱ་ཧཱ།
མོ་བོ་དྷི་ཀྲྀ་ཀླུ་ཡ། བདག་ཅག་དཔོན་སློབ་ཅེས་པ་ནས། ཤཱནྟི་ཀུ་རུ་ཡེ་སྭཱཧཱ། དེ་
རྫས་འོག་མ་
ང་ལྷའི་སྔགས་དང་།
རྫས་སོ་སོའི་སྔགས་དང་།
སྤེལ་ཚིག་བརྗོད་ཚུལ་སྔར་ལྟར་ཤེས་པར་བྱས་ལ་མར་ཁུ་ནས་ཁྱད་པར་གྱི་རྫས་ཀྱི་
བར་རིམ་བཞིན་སྤེལ་ཚིག་དང་བཅས་འབུལ་ཚུལ་སྔར་མེ་ལྷ་མཆོད་པའི་སྐབས་སུ་
བཤད་པ་ལྟར་བྱའོ། །འདིར་གཙོ་འཁོར་ཐུགས་རྒྱུད་གཅིག་པས་གཙོ་བོ་ལ་ཕུལ་
བས་འཁོར་གྱི་དེ་བཞིན་གཤེགས་པ་རྣམས་ཀྱང་དགྱེས་ཤིང་ཚིམ་པར་བསམ་མོ།
།ཡང་ཚོགས་རྫོགས་ཕྱིར་འཁོར་རྣམས་ལའང་དམིགས་བསལ་འབུལ་བར་འདོད་ན་དེ་
བཞིན་གཤེགས་པ་བཞིའི་སྔགས་དཀྱིལ་ཆོག་ཏུ་བཤད་པ་ལྟར་ཤེས་པར་བྱས་ལ་སྔགས་
ཀྱི་མཇུག་ཏུ་ཡམ་ཤིང་ནས་ཁྱད་པར་བའི་རྫས་ཀྱི་བར་འབུལ་ཚུལ་སྔར་ལྟར་བྱའོ།།
དེ་ལྟར་བསྲེག་རྫས་རྣམས་ཕུལ་ཚར་བ་དང་། ལྷ་རྣམས་ཀྱི་ཐུགས་ཀ་ནས་
སྤྲོས་པའི་སངས་རྒྱས་རྣམས་ཀྱིས་བུམ་པ་དཀར་པོ་བདུད་རྩིས་གང་བ་ཐོགས་ནས།
བསྒྲུབ་བྱ་ཟླ་བའི་དཀྱིལ་འཁོར་ལ་གནས་པ་ལ་ཁྲུས་བྱས་པས་སྡིག་སྒྲིབ་དང་ནད་
གདོན་ལ་སོགས་པ་དག་ནས་ལུས་ཤེལ་ལྟར་གྱུར་པར་བསམ་མོ། །དེ་ནས་གཙོ་
བོའི་སྔགས་ཀྱིས་མར་ཁུ་དགང་བླུགས་བདུན་དབུལ། དེ་ནས། ཨོཾ་ཨཱ༔ཧཱིཔྲ་ཝ་
ར་སད་ཀ་རཾ་ཨ་རྒཧཾ་པྲ་ཏཱི་ཙྪ་ཧཱུཾ་སྭཱཧཱ། ཞེས་པས་མཆོད་ཡོན་དང་། ཨོཾ་ཨཱ༔ཧཱིཔྲ་
ཝ་ར་སད་ཀ་རཾ་པོ་ཀླུ་ཎཾ་པྲ་ཏི་ཙྪ་ཧཱུཾ་སྭཱཧཱ། ཞེས་པས་བསང་གཏོར་དང་། ཨོ་
ཨཱ༔ཧཱི༔པྲ་ཝ་ར་སད་ཀ་རཾ་ཨཉྩ་མཱ་ཎཾ་པྲ་ཏཱི་ཙྪ་ཧཱུཾ་སྭཱཧཱ། ཞེས་པས་ཞལ་བསིལ་དབུལ།
སྲབ་འཇམ་ཡང་བ་ལྷ་ཡི་གོས། །ཞེས་པ་ནས། བདག་ཀྱང་རྡོ་རྗེའི་སྐུ་ཐོབ་ཤོག
ཨོཾ་བཛྲ་ཝ་ས་སུ་སྭཱཧཱ། ཞེས་པས་གོས་གསར་པ་ཟུང་དང་། ཨོཾ་བཛཱ་ཏམྦྷ་ལ་ཡེ་སྭཱཧཱ།
ཞེས་པས་སོ་རྩི་རྣམས་ལྷ་རྣམས་ལ་དབུལ་བའི་བསམ་པས་མེ་ནང་དུ་འབུལ། །དེ་ནས།



298 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
འདབ་སྟོང་རབ་རྒྱས་པདྨ་དཀར་པོ་སོགས། །ཕྱོགས་དུས་ཀུན་ན་མེ་ཏོག་ཅི་མཆིས་པ།
།ཐུགས་རྗེ་ཆེན་པོའི་ལྷ་ཚོགས་མཉེས་ཕྱིར་འབུལ། །བཞེས་ནས་བདག་ལ་དངོས་གྲུབ་
སྩལ་དུ་གསོལ།།
ཨོཾ་སརྦ་ཏ་ཐཱ་ག་ཏ་ཨཱ་རྱ་ལོ་ཀེ་ཤྭ་ར་ས་པ་རི་ཝ་ར་པུངྒེ་པྲ་ཏི་ཙྪ་ཧཱུཾ་སྭཱཧཱ།
མ་ལ་ཡ་ཡི་ཙན་དན་དྲི་ལ་སོགས། །ཕྱོགས་དུས་ཀུན་ན་བདུག་སྤོས་ཅི་མཆིས་པ།
།ཐུགས་རྗེ་x། བཞེས་ནས་ x། ཨོཾ་སརྦ་ x། དྷུ་པེ་x། མུན་པ་ཀུན་སེལ་རྩི་བཅུད་
སྒྲོན་མེ་སོགས། །ཕྱོགས་དུས་ཀུན་ན་སྣང་གསལ་ཅི་མཆིས་པ། །ཐུགས་རྗེ་*། བཞེས་
ནས་x། ཨོཾ་སརྦ་x། ཨ་ལོ་ཀེ་x ཙན་དན་གུར་ཀུམ་དྲིས་བསྒོས་སྤོས་ཆུ་སོགས།
།ཕྱོགས་དུས་ཀུན་ན་དྲི་ཆབ་ཅི་མཆིས་པ། །ཐུགས་རྗེ་x། བཞེས་ནས་x། ཨོཾ་སརྦ་སྣ།
གརྗེ'x དཀར་གསུམ་མངར་གསུམ་བདུད་རྩིའི་ཟས་ལ་སོགས། །ཕྱོགས་དུས་ཀུན་
ན་ཞལ་ཟས་ཅི་མཆིས་པ། །ཐུགས་རྗེ་x། བཞེས་ནས་ x། ཨོཾ་སརྦ་x། ནིཝི་དྱ་x
ཡན་ལག་དྲུག་ལྡན་ལྷ་ཡི་སིལ་སྙན་སོགས། །ཕྱོགས་དུས་ཀུན་ན་རོལ་མོ་ཅི་མཆིས་
པ། །ཐུགས་རྗེ་x། བཞེས་ནས་x། ཨོཾ་སརྦ་x། ཤཔྟ་x གཟུགས་བརྙན་ཀུན་
གསལ་རིན་ཆེན་བཻཌཱུར་སོགས། །ཕྱོགས་དུས་ཀུན་ན་གཟུགས་མཆོག་ཅི་མཆིས་པ།
།ཐུགས་རྗེ་x། བཞེས་ནས་x། ཨོཾ་སརྦ་x། རཱུ་པ་x དཔག་བསམ་ལས་བྱུང་བརྗོད་
བྲལ་དབྱངས་ལ་སོགས། །ཕྱོགས་དུས་ཀུན་ན་སྒྲ་སྙན་ཅི་མཆིས་པ། །ཐུགས་རྗེ་།
བཞེས་ནས་x། ཨོཾ་སརྦ་༤། ཤཔྟ་x ཡིད་འོང་ཙན་དན་དཀར་པོའི་དྲི་ལ་སོགས།
།ཕྱོགས་དུས་ཀུན་ན་དྲི་མཆོག་ཅི་མཆིས་པ། །ཐུགས་རྗེ་x། བཞེས་ནས་x། ཨོཾ་སརྦ་
x། གནྡྷེx སྟོང་གསུམ་སྙིང་པོ་ཚངས་གནས་བདུད་རྩི་སོགས། །ཕྱོགས་དུས་ཀུན་
ན་རོ་མཆོག་ཅི་མཆིས་པ། །ཐུགས་རྗེ་x། བཞེས་ནས་x། ཨོཾ་སརྦ་x། ར་ས་x
སྲབ་འཇམ་པཉྩ་ལི་ཀའི་གོས་ལ་སོགས། །ཕྱོགས་དུས་ཀུན་ན་རེག་མཆོག་ཅི་མཆིས་པ།



སྦྱིན་སྲེག་ 299
།ཐུགས་རྗེ་*། བཞེས་ནས་x། ཨོཾ་སརྦ་x། སྤན་པྲ་ཏཱི་ཙྪ་ཧཱུཾ་སྭཱཧཱ། ཞེས་ཉེར་སྤྱོད་
རོལ་མོ་འདོད་ཡོན་དང་བཅས་པ་སོ་སོའི་སྔགས་དང་ཕྱག་རྒྱས་ཕུལ་ལ། སྐྱོན་གྱིས་
མ་གོས་ཞེས་སོགས་དང་། ཆོས་སྐུ་ནམ་མཁའ་བཞིན་དུ་ཞེས་སོགས་ཀྱིས་བསྟོད།
ཨོ་པྲ་ན་མ་མི་སརྦ་ཏ་ཐཱ་ག་ཏན་གྱིས་ཕྱག་བྱ། ཨོཾ་ཨཱཿཧཱིཔྲ་ཝ་ར་སད་ཀ་ར་ཨརྒཧཾ་
པྲ་ཏཱི་ཙྪ་ཧཱུཾ་སྭཱཧཱ། ཞེས་པས་མཆོད་ཡོན་འབུལ། མེ་ཏོག་དང་བཅས་པའི་ཐལ་མོ་སྙིང་
གར་སྦྱར་ནས། གང་ཡང་བདག་བློ་རྨོངས་པ་ཡིས། ཉེས་བྱས་ཅུང་ཟད་གང་བགྱིས་པ།
།གང་ཕྱིར་ལུས་ཅན་སྐྱབས་ཡིན་ཕྱིར། །མགོན་ཁྱོད་དེ་ཀུན་བཟོད་མཛད་རིགས། །མ་
རྙེད་ཡོངས་སུ་མ་ཤེས་དང་། །གང་ཡང་ནུས་པ་མ་མཆིས་པས། །འདིར་ནི་བྱ་བ་གང་
བགྱིས་པ། །དེ་ཀུན་ཁྱེད་ཀྱིས་བཟོད་མཛད་རིགས། །ཞེས་བརྗོད་དེ་ནོངས་པ་བཟོད་
པར་གསོལ་ནས་གནས་སྐབས་དང་མཐར་ཐུག་གི་འདོད་དོན་ལ་གསོལ་བ་ཤུགས་དྲག་
ཏུ་གདབ། དེ་ནས་ཨོཾ་བཛྲ་སཏྭ་ཨཱཿཞེས་མང་དུ་བརྗོད་ནས་ཡིག་བརྒྱ་བཟླ། དེ་ནས།
ཨོ་ཁྱེད་ཀྱི་སེམས་ཅན་དོན་ཀུན་མཛད། །རྗེས་སུ་མཐུན་པའི་དངོས་གྲུབ་སྩལ།
།སངས་རྒྱས་ཡུལ་དུ་གཤེགས་ནས་ཀྱང་། །སླར་ཡང་འབྱོན་པར་མཛད་དུ་གསོལ།
།ཨོྃ་ཨཱ༔ཧཱུྃ་བཛ་མུ༔ ཡེ་ཤེས་པ་རང་བཞིན་གྱི་གནས་སུ་གཤེགས། དམ་ཚིག་པ་རྣམས་
བདག་ལ་ཐིམ་པར་གྱུར་པར་བསམ་མོ།།
དེ་ནས་སླར་ཡང་ཐབ་ཀྱི་མེ་ལྷ་ལ། ཨོཾ་ཨགྷ་ཡེ་ཞེས་པ་ནས། བཱ་ཧཱ་ནཱ་ཡ་པུ་ཧྥེ་
པྲ་ཏཱི་ཙྪ་ཧཱུཾ་སྭཱཧཱ། ཞེས་སོགས་ཀྱི་ཉེར་སྤྱོད་རོལ་མོ་དང་བཅས་པ་དབུལ། ཨོཾ་ཨཱཿཧཱིཔྲ་
ཝ་ར་སད་ཀ་རཾ་པྲཀྵ་ཎཾ་པྲ་ཏི་ཙྪ་ཧཱུྃ་སྭཱ་ཧཱ།
ཞེས་པས་བསང་གཏོར་དང་།
ཝ་ར་སད་ཀ་རཾ་ཨཱཉྩམཱ་ཎཾ་པྲ་ཏི་ཙྪ་ཧཱུཾ་སྭཱཧཱ། ཞེས་པས་ཞལ་བསིལ་དབུལ།
ལ་ཡེ་སྭཱཧཱ། ཞེས་པས་སོ་རྩི་དང་། ཨོཾ་བཛྲ་ཝ་ས་སུ་སཱཧཱས་གོས་ཟུང་རྣམས་དབུལ་ལོ།
།དེ་ནས་འཇིག་རྟེན་པའི་མེ་ལྷའི་བསྲེག་རྫས་ལྷག་མ་རྣམས། ཨོཾ་ཨགྷ་ཡེ་ཞེས་པ་ནས།
ཨོ་ཨཱ༔ཧཱིཔྲ་
ཨོཾ་བཛྲ་ཏམྦུ་



300 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
བཱ་ཧཱ་ནཱ་ཡ། ཨོཾ་བོ་དྷི་ཀྲྀ་ཀཱ་ཡ། བདག་ཅག་དཔོན་སློབ་ཅེས་པ་ནས། བར་དུ་གཅོད་
པ་ཐམས་ཅད་ཤཱནྟི་ཀུ་རུ་ཡེ་སྭཱ་ཧཱ། ཞེས་སྤེལ་ཚིག་དང་བཅས་རྫས་ཁྱད་པར་བའི་
བར་སྔར་བཞིན་དབུལ་ལ། འཇིག་རྟེན་དབང་ཕྱུག་ཚངས་དབང་མགོན་གྱི་སྲས།
།ཞེས་སོགས་ཀྱིས་བསྟོད། ཨོཾ་ཨཱ༔ཧཱིཔྲ་ཝ་ར་སད་ཀ་རཾ་ཨཱ་ཉྩ་མཱཎཾ་པྲ་ཏི་ཙྪ་ཧཱུཾ་སྭཱཧཱ།
ཞེས་པས་ཞལ་བསིལ་དང་། ཨོཾ་ཨཱ༔ཧཱིཔྲ་ཝ་ར་སད་ཀ་རཾ་པྲཀྵ་ཎཾ་པྲ་ཏི་ཙྪ་ཧཱུཾ་སྭཱཧཱས་
བསང་གཏོར་དབུལ། ཨོཾ་ཨགྷ་ཡེ་ཞེས་པ་ནས། བཱ་ཧཱ་ནཱ་ཡ། པུལླེ་ནས་ཤཔྟའི་གྱིས་
མཆོད། དེ་ནས་མེ་ལྷའི་གཏོར་མ་དགང་གཟར་གྱི་ནང་དུ་བཞག་ལ། ཆུ་གཙང་
གིས་བྲན་ནས་བུམ་ཆུ་འཐོར་ཞིང་། ཧཱུྃ༔བཛྲ་ཀྲོ་དྷས་བསངས། སྭཱ་བྷཱ་ཝས་སྦྱངས།
སྟོང་པའི་ངང་ལས་ཧཱུཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་གཏོར་མ་
ཟག་པ་མེད་པའི་བདུད་རྩིའི་རྒྱ་མཚོ་ཆེན་པོར་གྱུར།
ཨོཾ་ཨཱཿཧཱུྃ་ལན་
་ལན་གསུམ་གྱིས་བྱིན་གྱིས་བརླབས་ལ། ཨོཾ་ཨག་ཡེ་ཨཱ་དི་བྱུ་ཨཱ་དི་
བྱ་ཨ་བི་ཤ་ཨ་བི་ཤ་མ་ཧཱ་ཤྲཱི་ཡེ་ཧ་བྱ་ཀ་བྱ་བཱ་ཧཱ་ནཱ་ཡ། ཨོཾ་ཨ་ཀཱ་རོ་མུ་ཁཾ་སརྦ་དྷ་རྨ་
ཎཾ་ཨཱསདུནུད་པན་ན་ཏྭ་ཏ་ཨོཾ་ཨཱ༔ཧཱུྃ་ཕཊ་སྭཱ་ཧཱ། ལན་གསུམ་གྱི་གཏོར་མ་དབུལ།
ཨོཾ་ཨག་ཡེ་ཞེས་པ་ནས། བཱ་ཧཱ་ནཱ་ཡ། བུམྨེ་ནས། ཤཔྟའི་བར་གྱིས་མཆོད།
མེ་སྟེ་བསྲེག་བྱ་ཟ་བའི་ལྷ། །དྲང་སྲོང་རྒྱལ་པོ་གདོན་གྱི་བདག །ཤར་ལྷོ་མེ་ལྷའི་
ཚོགས་བཅས་ལ། །མཆོད་ཅིང་བསྟོད་དེ་ཕྱག་ཀྱང་འཚལ། །ཞེས་བསྟོད་ཅིང་།
མཆོད་སྦྱིན་གཏོར་མ་འདི་སྣོམས་ལ། །རྣལ་འབྱོར་བདག་ཅག་འཁོར་བཅས་ལ།
།ནད་མེད་ཚེ་དང་དབང་ཕྱུག་དང་། །དཔལ་དང་གྲགས་དང་སྐལ་བ་བཟང་། །ལོངས་
སྤྱོད་རྒྱ་ཆེན་ཀུན་ཐོབ་ཅིང་། །ཞི་དང་རྒྱས་ལ་སོགས་པ་ཡི། །ལས་ཀྱི་དངོས་གྲུབ་
བདག་ལ་སྩོལ། །དམ་ཚིག་ཅན་གྱིས་བདག་ལ་སྲུངས། །དངོས་གྲུབ་ཀུན་གྱིས་སྟོང་
གྲོགས་མཛོད། །དུས་མིན་འཆི་དང་ནད་རྣམས་དང་། །གདོན་དང་བགེགས་རྣམས་



སྦྱིན་སྲེག་ 301
མེད་པར་མཛོད། །རྨི་ལམ་ངན་དང་མཚན་མ་ངན། །བྱ་བྱེད་ངན་པ་མེད་པར་མཛོད།
།འཇིག་རྟེན་བདེ་ཞིང་ལོ་ལེགས་དང་། །འབྲུ་རྣམས་རྒྱས་ཞིང་ཆོས་འཕེལ་དང་།
།བདེ་ལེགས་ཐམས་ཅད་འབྱུང་བ་དང་། །ཡིད་ལ་འདོད་པ་ཀུན་འགྲུབ་ཤོག །ཅེས་
འཕྲིན་ལས་བཅོལ་བས་ཞལ་གྱིས་བཞེས་པར་བསམ་མོ།།
དེ་ནས། ཨོཾ་ཨཱཿཧཱིཔྲ་ཝ་ར་སད་ཀ་རཾ་ཨརྒཧཾཔྲ་ཏཱི་ཙྪ་ཧཱུྃསྭཱཧཱ། ཞེས་པས་མཆོད་
ཡོན་དབུལ། གང་ཡང་བདག་བློ་རྨོངས་པ་ཡིས། །ཉེས་བྱས་ཅུང་ཟད་གང་བགྱིས་པ།
།གང་ཕྱིར་ལུས་ཅན་སྐྱབས་ཡིན་ཕྱིར། །མགོན་ཁྱོད་དེ་ཀུན་བཟོད་མཛད་རིགས།
།ཞེས་བརྗོད་ཅིང་བཟོད་པར་གསོལ་ཏེ་འདོད་པའི་དངོས་གྲུབ་ཞུས་ནས། ཨོཾ་བཛྲ་
སཏྭ་ཨཱ༔ ཞེས་གང་མང་བརྗོད། རང་གི་དོན་དང་གཞན་གྱི་དོན། །སྒྲུབ་བྱེད་
བསྲེག་བྱ་ཟ་བ་གཤེགས། །ཇི་བཞིན་དུས་སུ་ཚུར་སྤྱོན་ཞིང་། །བདག་གི་དངོས་གྲུབ་
ཐམས་ཅད་སྒྲུབས། །ཨོཾ་བཛྲ་མུ མེ་ལྷ་ཡེ་ཤེས་པ་རང་བཞིན་གྱི་གནས་སུ་གཤེགས།
དམ་ཚིག་པ་མེ་འབར་བའི་རྣམ་པར་གྱུར། དེ་ནས་སྨོན་ལམ་དང་ཤིས་བརྗོད་བྱའོ།
།ལོང་ཡོད་ན་མ་ཤིའི་བར་དུ་དཀྲུག་པ་དང་བརྡལ་བར་མི་བྱ་སྟེ། འགོམ་པར་ཡང་
མི་བྱ། མེད་ན་འོ་མ་དང་དྲི་ཆབ་དཀར་པོས་མེ་གཞིལ་ལ། ཐབ་ཀྱི་རྡུལ་ཚོན་དང་
ཐལ་བ་སོགས་ལས་བུམ་དུ་བླུགས་ལ་ཆུ་བོ་ལ་སོགས་པར་བསྐྱར་ཞིང་ལས་ཀྱི་རྗེས་མི་
མངོན་པར་བྱའོ། །དཀྱིལ་འཁོར་སྒྲུབ་མཆོད་དང་འབྲེལ་ནས་སྦྱིན་སྲེག་བྱ་ཚུལ་དང་།
རྒྱས་པའི་སྦྱིན་སྲེག་བྱ་ཚུལ་དང་། ཞི་རྒྱས་ཀྱི་སྦྱིན་སྲེག་གི་མཇུག་ཏུ་དངོས་གྲུབ་ཀྱི་
རྫས་འོ་ཐུག་སྒྲུབ་ཚུལ་དང་། སྦྱིན་སྲེག་གི་རྫས་ཡམ་ཤིང་གི་སྐྱོན་ཡོན་དང་། རྫས་
གཞན་མ་སོ་སོའི་སྐྱོན་ཡོན་དང་། སྦྱིན་སྲེག་གི་ཆོ་གའི་ཚིག་སོ་སོའི་གོ་དོན་དང་།
རྫས་རྣམས་ལ་རང་རང་གི་དགོས་པ་ཐུན་མོང་མ་ཡིན་པ་ཇི་ལྟར་ཡོད་དང་། སྦྱིན་སྲེག་
གི་མེའི་ཁ་དོག་དང་དབྱིབས་དང་སྒྲ་ལས་བགེགས་ཡོད་མེད་བརྟག་པ་དང་། བགེགས་



302 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ཀྱི་མཚན་མ་ཤར་ཚེ་བཟློག་པའི་ཐབས་ཇི་ལྟར་བྱ་བ་དང་། བསྙེན་པའི་ཁ་སྐོང་གི་སྦྱིན་
སྲེག་བྱེད་པའི་ཚེ་སྤེལ་ཚིག་གི་ཁྱད་པར་དང་། གཞན་མ་སྡིག་པ་ཞི་བ་གཙོ་བོར་བྱ་བ་
དང་། བགེགས་ཞི་བ་གཙོ་བོར་བྱ་བ་དང་། ཚེའི་བར་ཆད་ཞི་བ་གཙོ་བོར་བྱ་བ་དང༌།
གྲིབ་སེལ་བ་གཙོ་བོར་བྱ་བ་དང་། ནད་ཞི་བ་གཙོ་བོར་བྱ་བ་སོགས་དགོས་པ་གང་
དང་གང་གི་དོན་དུ་བྱ་བ་དེ་དང་དེའི་སྤེལ་ཚིག་ཐུན་མོང་མ་ཡིན་པ་སྦྱོར་ཚུལ་དང་།
ལས་དང་མཐུན་པའི་སྦྱིན་སྲེག་གི་དུས་ཀྱི་ཁྱད་པར་དང་། ཁ་ཟས་ཀྱི་ཁྱད་པར་དང་།
ཆས་གོས་ཀྱི་ཁ་དོག་གི་ཁྱད་པར་སོགས་སྦྱིན་སྲེག་གི་སྐོར་ལ་ངེས་པར་ཤེས་དགོས་པ་
གལ་ཆེ་ཞིང་དགོས་པ་ཆེ་བ་མང་དུ་ཡོད་པས་བློ་གྲོས་དང་རྩོལ་བ་ཆེ་བ་རྣམས་ཀྱིས་
རྒྱུད་དང་གྲུབ་ཆེན་གྱི་གཞུང་རྣམས་དང་། ཁྱད་པར་སྦྱིན་སྲེག་སྤྱིའི་གཞུང་འོད་སྙེ་
དང་། དེའི་དགོངས་པ་མཐའ་དག་པར་འགྲེལ་བ་རྗེ་བདག་ཉིད་ཆེན་པོས་མཛད་པའི་
སྦྱིན་སྲེག་གི་ཆོ་ག་ཆེན་མོ་བལྟས་ནས་ཤེས་པར་བྱ་ཞིང་། གཞུང་ཆེན་མོ་དེ་ཙམ་བལྟ་
བའི་བློའི་མཐུ་མེད་ན་ཁོ་བོས་སྦྱར་བའི་དྲིལ་བུ་ལྷ་ལྔའི་སྦྱིན་སྲེག་གི་ཆོ་ག་བལྟས་ནས་
ཤེས་པར་བྱའོ།།
ཞེས་ཐུགས་རྗེ་ཆེན་པོ་བཅུ་གཅིག་ཞལ་གྱི་སྦྱིན་སྲེག་གི་ཆོ་ག་འདི་ལྟ་བུ་ཞིག་
ཅིས་ཀྱང་དགོས་ཞེས་སྒྲུབ་པ་སྙིང་པོར་བྱེད་པ་དྭགས་པོ་རབ་འབྱམས་པ་ངག་དབང་
ཡེ་ཤེས་ཀྱིས་ནན་ཆེན་པོས་བསྐུལ་ཞིང་། གངས་ཅན་ལྷ་ཅིག་ཐུགས་རྗེ་ཆེན་པོའི་རྣལ་
འབྱོར་ལ་མོས་བློ་བྱེད་པ་མང་ཡང་འདིའི་བཟླས་སྒོམ་མཐར་ཕྱིན་པ་བྱེད་ཚེ་ཁ་སྐོང་
དང་། དངོས་གྲུབ་མྱུར་དུ་སྩོལ་ཕྱིར་སྦྱིན་སྲེག་ཇི་ལྟར་བྱ་བའི་ཆོ་ག་དར་ཆ་ཆུང་བར་
སྣང་བས་དོན་གཉེར་ཅན་གཞན་མང་
ང་པོ་ལའང་ཕན་དུ་རེ་བའི་བསམ་པས་དགེ་སློང་
ཡེ་ཤེས་རྒྱལ་མཚན་གྱིས་རྗེ་ཡབ་སྲས་ཀྱི་གསུང་རབ་རྣམས་ལ་ཞིབ་ཏུ་བརྟགས་ཏེ་ཞི་
བའི་སྦྱིན་སྲེག་གི་ཆོ་ག་ཆ་ལག་ཚང་ཞིང་བྱ་རྒྱུད་ཀྱི་ཐུན་མོང་མ་ཡིན་པའི་ལམ་སྲོལ་



རྗེས་གནང་གི་ཆོ་ག་ 303
ལ་བསྲེ་བསླད་མེད་པར་བྱས་ཏེ་འཕགས་པ་ཐུགས་རྗེ་ཆེན་པོའི་སྤྲུལ་པའི་ཕོ་བྲང་པོ་ཏ་
ལའི་གཟིམ་ཆུང་བདེ་བ་ཅན་དུ་སྦྱར་བའོ། །འདིས་ཀྱང་རྒྱལ་བའི་བསྟན་པ་རིན་པོ་ཆེ་
ཕྱོགས་ཐམས་ཅད་དུ་དར་ཞིང་རྒྱས་ལ་ཡུན་རིང་དུ་གནས་པར་གྱུར་ཅིག། །།
༥
༄༅། །ཐུགས་རྗེ་ཆེན་པོ་ཞལ་བཅུ་གཅིག་པའི་རྗེས་གནང་གི་
ཆོ་ག་བཞུགས་སོ།།
༄༅། །བླ་མ་དང་འཕགས་པ་ཐུགས་རྗེ་ཆེན་པོ་དབྱེར་མ་མཆིས་པའི་ཞབས་ལ་
ཕྱག་འཚལ་ལོ། །དུས་ཐམས་ཅད་དུ་རྗེས་སུ་གཟུང་དུ་གསོལ། འདིར་ཐུགས་རྗེ་
ཆེན་པོ་ཞལ་བཅུ་གཅིག་པའི་རྗེས་གནང་བྱ་བར་འདོད་པས། མཎྜལ། བདག་མདུན་
གྱི་མཆོད་གཏོར། བུམ་པ་རྣམས་ཕྱག་ལེན་བཞིན་བཤམས་ལ། སྐྱབས་འགྲོ་སེམས་
བསྐྱེད་ཚད་མེད་བཞི་ཁྱད་པར་གྱི་སེམས་བསྐྱེད་རྣམས་རྒྱུད་དང་འདྲེས་ངེས་བྱས་ལ།
སྭ་བྷཱ་ཝས་སྟོང་པར་སྦྱངས། སྟོང་པའི་ངང་ལས་པཾ་ལས་པདྨ་དང་། ཨ་ལས་ཟླ་
བའི་དཀྱིལ་འཁོར་གྱི་སྟེང་དུ་རང་གི་སེམས་ཉིད་ཧཱིདཀར་པོ། དེ་ལས་འོད་འཕྲོས།
དོན་གཉིས་བྱས་ཚུར་འདུས་ཡོངས་སུ་གྱུར་པ་ལས། རང་ཉིད་འཕགས་པ་སྤྱན་
རས་གཟིགས་སྐུ་མདོག་དཀར་པོ་གཞོན་ནུ་ལང་ཚོ་དར་ལ་བབ་ཅིང་ཞབས་གཉིས་
མཉམ་པར་བཞེངས་པ། མཚན་བཟང་པོ་སུམ་ཅུ་རྩ་གཉིས་དང་དཔེ་བྱད་བཟང་
པོ་བརྒྱད་ཅུས་མཛེས་ཤིང་། ཞལ་བཅུ་གཅིག་དང་ལྡན་པའི་རྩ་ཞལ་དཀར་གཡས་
ལྗང་གཡོན་དམར་བ། དེའི་སྟེང་མ་དབུས་ལྗང་གཡས་དམར་གཡོན་དཀར་བ།
དེའི་སྟེང་མ་དབུས་དམར་གཡས་དཀར་གཡོན་ལྗང་བ་ཐམས་ཅད་ཀྱང་འཛུམ་



304 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ཞིང་ཞི་བ། དེའི་སྟེང་ན་ཁྲོ་ཞལ་མཐིང་ག་མཆེ་བ་གཙིགས་ཤིང་སྤྱན་གསུམ་པ་ཁྲོ་
གཉེར་དང་ལྡན་ཞིང་རལ་པ་དམར་སེར་གྱེན་དུ་འབར་བ། དེའི་སྤྱི་བོར་ཞི་བའི་
ཞལ་དམར་པོ་འཛུམ་ཞིང་གཙུག་ཏོར་དང་བཅས་པ་ཚངས་པར་སྤྱོད་པའི་ཆ་ལུགས་
འཛིན་ཅིང་མགུལ་པ་དང་ལྡན་པ། ཕྱག་དང་པོ་གཉིས་ཐུགས་ཀར་ཐལ་མོ་སྦྱར་བ།
གཡས་གཉིས་པ་ན་ཤེལ་ཕྲེང་། གསུམ་པ་ན་མཆོག་སྦྱིན་གྱི་ཕྱག་རྒྱ་ལས་བདུད་རྩི་
འབབ་པའི་རྒྱུན་གྱིས་ཡི་དྭགས་ཚིམ་པར་བྱེད་པ། བཞི་པ་ན་འཁོར་ལོ་བསྣམས་པ།
གཡོན་གྱི་གཉིས་པ་ན་གསེར་གྱི་པདྨ། གསུམ་པ་ན་རིལ་བ་སྤྱི་བླུགས། བཞི་པ་ན་
མདའ་གཞུ་བསྣམས་པ། གཡོན་གྱི་གཉིས་པ་ན་གསེར་གྱི་པདྨ། གསུམ་པ་ན་རིལ་བ་
སྤྱི་བླུགས། བཞི་པ་ན་མདའ་གཞུ་བསྣམས་པ། ཕྱག་ལྷག་མ་དགུ་བརྒྱ་དང་དགུ་བཅུ་
རྩ་གཉིས་པདྨའི་འདབ་མ་ལྟར་འཇམ་ཞིང་མཆོག་སྦྱིན་མཛད་པ། ཕྱག་ཐམས་ཅད་ཀྱི་
མཐིལ་ན་ཞི་བའི་སྤྱན་རེ་རེ་མངའ་ཞིང་། ཕྱག་རྣམས་ཡར་དབུའི་གཙུག་ཏོར་དང་།
མར་པུས་མོའི་ལྷ་ང་ལས་མི་འདའ་བ། རི་དྭགས་ཀྱི་པགས་པས་ནུ་མ་གཡོན་པ་བཀབ་
ཅིང་། རས་བཟང་པོའི་ཤམ་ཐབས་ལ་ནོར་བུས་སྤྲས་པའི་གསེར་གྱི་སྐ་རགས་བཅིངས་
པ། རལ་པ་དམར་སེར་འཁྱུགས་པས་མཛེས་ཤིང་། དར་དང་རིན་པོ་ཆེའི་རྒྱན་
བརྒྱད་ཀྱིས་བརྒྱན་པའི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུཾ་གིས་མཚན་པ།
དེ་ལས་འོད་ཟེར་འཕྲོས། པོ་ཏ་ལ་ནས་ཡེ་ཤེས་པ་དང་དབང་གི་ལྷ་རྣམས་སྤྱན་དྲངས།
ཛཧཱུྃབིཧོརང་དང་གཉིས་སུ་མེད་པར་གྱུར། དབང་གི་ལྷས་དབང་བསྐུར། འོད་
དཔག་མེད་ཀྱིས་དབུ་རྒྱན་པར་གྱུར།།
མཆོད་པ་རྣམས་ཨམྲྀཏས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་
བྷཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་འོད་དུ་ཞུ་བ་ལས་བྱུང་བའི་
ལྷ་རྫས་ལས་གྲུབ་པའི་མཆོད་ཡོན། ཞབས་བསིལ། མེ་ཏོག །བདུག་སྤོས། མར་མེ།



སྦྱིན་སྲེག་ 305
དྲི་ཆབ། ཞལ་ཟས། རོལ་མོ་ལ་སོགས་པ་རྣམས་དྭངས་ཤིང་ཐོགས་པ་མེད་པ་
ནམ་མཁའ་དང་མཉམ་པ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར།
ཨོ་ཨརྒཧཾ་ཨཱཿཧཱུྃ། དེ་བཞིན་དུ། ཤཔྟའི་བར་སྔགས་དང་ཕྱག་རྒྱས་བྱིན་གྱིས་བརླབ།
ཨོ་ཨཱརྱ་ལོ་ཀེ་ཤྭ་ར་ཨགྷཾ་ནས། ཤཔྟ་པྲ་ཏཱི་ཙྪ་ཧཱུཾ་སྭཱཧཱའི་བར་གྱི་མཆོད། ཕྱག་སྟོང་
འཁོར་ལོས་བསྒྱུར་བའི་རྒྱལ་པོ་སྟོང་། །སྤྱན་སྟོང་བསྐལ་པ་བཟང་པོའི་སངས་རྒྱས་
སྟོང་། །གང་ལ་གང་འདུལ་དེ་ལ་དེར་སྟོན་པའི། བཙུན་པ་སྤྱན་རས་གཟིགས་ལ་
ཕྱག་འཚལ་བསྟོད། །རང་གི་ཐུགས་ཀར་ཧི༔ཡིག་གི་མཐར་གཟུངས་ཀྱིས་བསྐོར་བ་
ལ་དམིགས་ནས་འོད་ཟེར་སྤྲོ་བསྡུ་དང་བཅས། ན་མོ་རཏྣ་ཏྲ་ཡཱ་ཡ། ན་མཨཱརྱ་ཛྙཱ་
ན་སཱ་ག་ར། བེ་རོ་ཙ་ན། བྷཱུ་ཧ་རཱ་ཛཱ་ཡ། ཏ་ཐཱ་ག་ཏ་ཡ། ཨརྙ་ཏེ། སཾམྱ་ཀཾ་བུདྡྷཱ་ཡ།
ནཱམསརྦ་ཏ་ཐཱ་ག་ཏེ་བྷཨནྡྷ་ཏེ་བྷུསཾམུཀཾ་བུདྡྷེ་བྷནམཨཱརྱ་ཨ་ཝ་ལོ་ཀི་ཏེ་ཤྭ་རཱ་ཡ།
བོ་དྷི་སཏྭཱ་ཡ། མཧཱ་སཏྭཱ་ཡ། མཧཱ་ཀཱརུ་ཎི་ཀཱ་ཡ། ཏ་དྱ་ཐཱ། ཨོཾ་དྷ་ར་དྷ་ར། དྷི་རི་དྷི་
རི། དྷུ་རུ་དྷུ་རུ། ཨིཊྚེ་ཝཊྚེ། ཙ་ལེ་ཙ་ལེ། པ་ཙ་ལེ་པ་ཙ་ལེ། ཀུ་སུ་མེ་ཀུ་སུ་མ་ཝ་རེ།
ཨི་ལི་མི་ལི་ཙི་ཏི་ཛྭ་ལ་ཨ་པ་ན་ཡེ་སྭཱཧཱ། ཞེས་ཅི་ནུས་བཟླས་ལ། དགེ་བ་འདི་ཡིས་
མྱུར་དུ་བདག །སྤྱན་རས་གཟིགས་དབང་འགྲུབ་གྱུར་ནས། །འགྲོ་བ་གཅིག་ཀྱང་མ་
ལུས་པ། །དེ་ཡི་ས་ལ་འགོད་པར་ཤོག །
དེ་ནས་བུམ་པ་གཉིས་ཨམྲྀཏས་བསངས། སྭ་བྷ་ཝས་སྦྱངས། སྟོང་པའི་
ངང་ལས་པཾ་ལས་པདྨ་དང་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་ཐཾ་ཐཾ་ཞུ་
བ་ལས་བྱུང་བའི་རིན་པོ་ཆེའི་བུམ་པ་དཀར་པོ་ལྟོ་བ་ཆེ་བ། མགྲིན་པ་རིང་བ།
མཆུ་འཕྱང་བ་ལ་སོགས་པ་མཚན་ཉིད་ཐམས་ཅད་དང་ལྡན་པར་གྱུར། ཨོ་ཏཱ་སྟེ་
ཏཱ་སྟེ་མཧཱ་ཏཱ་སྟེ་སྭཱཧཱ། ལྷའི་ཆུ་བོ་གངྒཱ་དང་བུམ་པའི་ཆུ་དབྱེར་མི་ཕྱེད་པར་གྱུར།
རྣམ་རྒྱལ་བུམ་པའི་ནང་དུ་པཾ་ལས་པདྨ་དང་ཨ་ལས་ཟླ་བའི་དཀྱིལ་འཁོ ར་གྱི་



306 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ར
སྟེང་དུ་ཧིདཀར་པོ། དེ་ལས་འོད་འཕྲོས། དོན་གཉིས་བྱས་ཚུར་འདུས་ཡོངས་
སུ་གྱུར་པ་ལས་འཕགས་པ་སྤྱན་རས་གཟིགས་སྐུ་མདོག་དཀར་པོ་ཞེས་པ་ནས།
དར་དང་རིན་པོ་ཆེའི་རྒྱན་བརྒྱད་ཀྱིས་བརྒྱན་པ་ཞེས་པའི་བར་སྔར་ལྟར་དང༌།
ལས་བུམ་གྱི་ནང་དུ་ཟླ་བའི་སྟེང་དུ་ཧཱུཾ་ལས་རྡོ་རྗེ་ཧཱུྃ་གིས་མཚན་པ། དེ་ཡོངས་སུ་
གྱུར་པ་ལས་བགེགས་མཐར་བྱེད་སྐུ་མདོག་མཐིང་ནག །ཞལ་གཅིག་ཕྱག་གཉིས་པ།
གཡས་རྡོ་རྗེ་འཕྱར་ཞིང་། གཡོན་ཞགས་པ་དང་བཅས་པའི་སྡིགས་མཛུབ་མཛད་པ་
གཡོན་བརྐྱངས་ཀྱིས་བཞུགས་པ། ལྷ་ཐམས་ཅད་ཀྱི་སྤྱི་བོར་ཨོཾ། མགྲིན་པར་ཨཱ༔
ཐུགས་ཀར་ཧཱུཾ་གིས་མཚན་པ། ཐུགས་ཀའི་ཧཱུྃ་ ལས་འོད་ཟེར་འཕྲོས། ཡེ་ཤེས་པ་
སྤྱན་དྲངས། གཉིས་སུ་མེད་པར་གྱུར། བུམ་པའི་མཆོད་པ་སྔར་ལྟར་བྱིན་གྱིས་
བརླབས་ལ། ཨོཾ་ཨཱ་རྱ་ལོ་ཀེ་ཤྭ་ར་ཨ་བྷཾ་ཞེས་སོགས་ཀྱིས་མཆོད། ཕྱག་སྟོང་
འཁོར་ལོས་བསྒྱུར་བའི་ཞེས་སོགས་དང༌། འཇིགས་པའི་ཧཱུཾ་སྒྲ་ངེས་སྒྲོག་ཅིང་།
།བགེགས་རྣམས་མ་ལུས་འཇོམས་མཛད་པ། །དངོས་གྲུབ་མ་ལུས་སྩོལ་བའི་ལྷ།
།བགེགས་ཀྱི་དགྲ་ལ་ཕྱག་འཚལ་བསྟོད། །ཅེས་བསྟོད།།
རྣམ་རྒྱལ་བུམ་པའི་ཁར་དུང་ཆོས་རྡོར་གཟུངས་དང་བཅས་པ་བཞག །ཨོ་
བཛྲ་ཨུ་ད་ཀ་ཧཱུྃ་དང་འབྲུ་གསུམ་བཟླས། རང་གི་ཐུགས་ཀ་ནས་སྔགས་ཀྱི་ཕྲེང་བ་
གཟུངས་ཐག་ལ་འཁྲིལ་ཏེ་སོང་བ་བུམ་པའི་ལྷའི་ཐུགས་ཀར་ཕོག །ཐུགས་རྒྱུད་བསྐུལ།
བདུད་རྩིའི་རྒྱུན་བབས་པས་བུམ་པ་གང་བར་གྱུར། རྣམ་རྒྱལ་བུམ་པ་ལ་ཐུགས་
རྗེ་ཆེན་པོའི་གཟུངས་རིང་ཐུང་གཉིས་དང་། ཡིག་དྲུག་ཅི་འགྲུབ་བཟླ། ལས་བུམ་
གྱི་ཁར་གཟུངས་རྡོར་སྤོས་ནས། ཨོཾ་བི་གྷཱན་ཏ་ཀྲི་ཏ་ཧཱུྃ་ཕཊ། ཅེས་གང་མང་བཟླ།
ཡིག་བརྒྱ་ལན་གསུམ་བཟླས་ལ་གཟུངས་ཐུང་དང་ཧཱུྃ་བདུན་གྱིས་བུམ་པ་གཉིས་སུ་
མཆོད་ཡོན་འབུལ། ཨོ་བིགྷན་ཏ་ཀྲི་ཏ་ཧཱུཾ་ཕཊ། ཅེས་པས་མེ་ཏོག་འབུལ། ཨོཾ་



རྗེས་གནང་གི་ཆོ་ག་ 307
ཨཱ་རྱ་ལོ་ཀེ་ཤྭ་ར་པུཉྫནས། ཤཔྟའི་བར་གྱིས་མཆོད། ལས་བུམ་གྱི་ཁ་རྒྱན་གྱིས་
བསང་ཆུ་བླངས་ཏེ་གཡས་སྐོར་གྱིས་བསངས། བིགྷན་ཏ་ཀྲི་ཏ་ཀྱི་སྔགས་བརྗོད་ལ།
ཇི་སྲིད་རྗེས་གནང་གི་བྱ་བ་རྣམས་མ་རྫོགས་ཀྱི་ད་
བར་དུ་བགེགས་རྣམ་པར་བཟློག་པའི་
འཕྲིན་ལས་མཛོད་ཅིག །ཅེས་འཕྲིན་ལས་བཅོལ། བུམ་པའི་ལྷ་ཡེ་ཤེས་པ་གཤེགས།
དམ་ཚིག་འོད་དུ་ཞུ་བས་བུམ་པའི་ཆུ་དང་རོ་གཅིག་ཏུ་གྱུར། ཅེས་བརྗོད།།
དེ་ནས་མདུན་བསྐྱེད་སྒྲུབ་པ་ནི། ལས་བུམ་གྱི་ཁ་རྒྱན་གྱིས་བསང་ཆུ་བླངས་ཏེ་
ཚོམ་བུ་ཨམྲྀ་ཏས་བསངས། སྭ་བྷ་ཝས་སྟོང་པར་སྦྱངས། སྟོང་པའི་ངང་ལས་པཾ་ལས་
པདྨ་དང་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་ཧི༔དཀར་པོ། དེ་ལས་འོད་འཕྲོས་
དོན་གཉིས་བྱས། འདུས་ཡོངས་སུ་གྱུར་པ་ལས་འཕགས་པ་སྤྱན་རས་གཟིགས་སྐུ་
མདོག་དཀར་པོ། ཞེས་པ་ནས། དར་དང་རིན་པོ་ཆེའི་རྒྱན་བརྒྱད་ཀྱིས་བརྒྱན་པ།
ཞེས་པའི་བར་སྔར་ལྟར་དང་། དེའི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་
ཧཱུྃ་གིས་མཚན་པ། དེ་ལས་འོད་ཟེར་འཕྲོས། པོ་ཏ་ལ་ནས་ཡེ་ཤེས་པ་དང་དབང་
གིས་ལྷ་རྣམས་སྤྱན་དྲངས། ཛ༔ཧཱུྃ་བཾ་ཧོ༔དམ་ཚིག་པ་དང་གཉིས་སུ་མེད་པར་གྱུར།
དབང་གི་ལྷས་དབང་བསྐུར། འོད་དཔག་མེད་ཀྱིས་དབུ་བརྒྱན་པར་གྱུར། དེ་ནས་
མདུན་བསྐྱེད་ཀྱི་མཆོག་པ་བྱིན་གྱིས་བརླབས། མཆོད་བསྟོད་བཟླས་པ་རྣམས་བྱས་
པའི་མཇུག་ཏུ་ཡིག་བརྒྱ་བཟླ། གཏོར་མ་ཨ་མྲྀ་ཏས་བསངས། སྭ་བྷཱ་ཝས་སྦྱངས།
སྟོང་པའི་ངང་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་
དུ་ཞུ་བ་ལས་བྱུང་བའི་གཏོར་མ་ཟག་པ་མེད་པའི་བདུད་རྩིའི་རྒྱ་མཚོ་ཆེན་པོར་གྱུར།
ཨོྃཨཱ༔ཧཾ་ལན་གསུམ་བྱིན་གྱིས་བརླབས་ལ། ཐུགས་རྗེ་ཆེན་པོའི་སྔགས་འོད་ཟེར་གྱི་
སྤུ་གུས་གཏོར་མའི་བཅུད་དྲངས་ཏེ་གསོལ་བར་གྱུར། ཨོཾ་ཨཱརྱ་ལོ་ཀེ་ཤྭ་ར་བ་ལཾ་པྲ་ཏི་
ཙྪ་ཡེ་སྭཱཧཱ། ཞེས་ལན་གསུམ་གྱིས་གཏོར་མ་འབུལ། ཨརྒཧཾ་སོགས་ཀྱིས་མཆོད། ཕྱག་



308 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
འོ་ལགས།
སྟོང་འཁོར་ལོས་བསྒྱུར་བའི་ཞེས་སོགས་ཀྱིས་བསྟོད། འདོད་དོན་ལ་གསོལ་བ་གདབ།
དེ་ནས་རྒྱས་པར་བྱེད་ན་མཎྜལ་ཕུལ་ཏེ། སློབ་མ་ལ་རྗེས་གནང་ཇི་ལྟར་བསྐུར་བ་ལྟར་
རང་གིས་ཀྱང་བླངས་ལ། སློབ་མའི་དོན་དུ་གསོལ་བ་གདབ་པ་ནི་ཐལ་མོ་སྦྱར་ཏེ།
འཕགས་པ་ཐུགས་རྗེ་ཆེན་པོ་དང་ལྡན་པ་བདག་གི་སློབ་མ་རྣམས་ལ་བྱིན་གྱིས་བརླབ་
ཏུ་གསོལ། ཞེས་གསོལ་བ་གདབ་བོ།།
དེ་ནས་སློབ་མ་རྣམས་ཁྲུས་བྱས་འདུས་པ་ན་བགེགས་གཏོར་བཏང་། མེ་ཏོག་
བཀྱེ་བསྡུ་བྱས་ལ། །འདི་ལྟར། ཁྱེད་རང་རྣམས་འཕགས་པ་ཐུགས་རྗེ་
ཆེན་པོ་ཞལ་བཅུ་གཅིག་པའི་རྗེས་གནང་ཟབ་མོ་ཞུ་བ་ལ་ཐུགས་བསམ་འདི་བཞིན་
དུ་མཛོད། གནས་ཁང་འདི་ཉིད་ཐ་མལ་པའི་རྣམ་པ་ཅན་མིན་པར་ཐུགས་རྗེ་ཆེན་
པོའི་ཡེ་ཤེས་རང་སྣང་ལས་གྲུབ་པའི་གཞལ་ཡས་ཁང་དངོས་ཡིན་སྙམ་པ་དང་།
བླ་མ་དང་མདུན་བསྐྱེད་ཀྱི་ཚོམ་བུའང་འཕགས་པ་ཐུགས་རྗེ་ཆེན་པོ་ཞལ་བཅུ་གཅིག་
པར་དངོས་སུ་མོས་ལ། ཐུགས་རྗེ་ཆེན་པོ་བཅུ་གཅིག་ཞལ་གྱི་རྗེས་གནང་ཟབ་མོ་ཞུ་
བའི་ཡོན་དུ་མཎྜལ་ཞིག་མཛད་པར་ཞུ། ཞེས་བརྡའ་སྤྲོད་ལ་མཎྜལ་འབུལ་དུ་གཞུག
།དེ་ནས་ཐུགས་བསམ་འདི་བཞིན་དུ་མཛད་པར་ཞུ། འཕགས་པ་སྤྱན་རས་གཟིགས་
འདི་ནི་སྤྱིར་ཕྱོགས་བཅུའི་སངས་རྒྱས་ཐམས་ཅད་ཀྱི་ཐུགས་རྗེ་གཅིག་ཏུ་བསྡུས་པའི་
ངོ་བོ་ཡིན་པས་ཐུགས་རྗེ་དང་བྱིན་རླབས་ལྷ་གཞན ན་ལས་ཆེ་བ་དང་། ལྷག་པར་བོད་
ཁ་བ་ཅན་གྱི་མགོན་པོ་ཡིན་པས་བྱང་ཕྱོགས་ཁ་བ་ཅན་ན་གནས་པའི་གདུལ་བྱ་རྣམས་
ཀྱིས་ལྷ་འདི་ལ་གསོལ་བ་བཏབ་ན་གཞན་ལས་བྱིན་རླབས་མྱུར་བ་ཡིན་པས་ལྷ་འདི་ལ་
གསོལ་བ་གདབ་པ་གལ་ཆེ། དེས་ན་འདིའི་རྗེ་གནས་ཞུ་བ་ལ། ཉེན་སོགས་འདོད་པས་
གསོལ་གསུམ་གདབ། ཅེས་གསུངས་པ་ལྟར་གསོལ་བ་ལན་གསུམ་དུ་འདེབས་དགོས་
པས་འདིའི་རྗེས་ཟློས་མཛོད། ཅེས་བརྡའ་སྤྲད་ལ། ཀུན་མཁྱེན་ཡེ་ཤེས་ཕུང་པོ་ཅན།



རྗེས་གནང་གི་ཆོ་ག་ 309
།སྲིད་པའི་འཁོར་ལོ་རྣམ་སྦྱོང་བ། །དེ་རིང་བཤད་པའི་རིན་ཆེན་གཏེར། །གཙོ་
བོས་བདག་ལ་བཀའ་དྲིན་སྩོལ། །ཞེས་ལན་གསུམ་རྗེས་ཟློས་བྱ། དེ་ནས་འདི་ལྟར།
ཁྱེད་རང་རྣམས་ཐུགས་བསམ་འདི་བཞིན་དུ་མཛོད། རྙེད་པར་དཀའ་ཞིང་རྙེད་ན་དོན་
ཆེ་བའི་དལ་འབྱོར་གྱི་མི་ལུས་རིན་པོ་ཆེ་ཐོབ། མཇལ་དཀའ་བ་སངས་རྒྱས་ཀྱི་བསྟན་
པ་རིན་པོ་ཆེ་དང་མཇལ་བའི་སྐབས་འདིར་སྙིང་པོ་ཅི་ལོན་རེ་མཛད་དགོས། སྙིང་པོ་
ལེན་པའི་ཐབས་མཆོག་ཏུ་གྱུར་པ་ནི་དམ་པའི་ཆོས་ཁོ་ན་ཡིན། ཆོས་ཀྱི་ནང་ནས་ཀྱང་
འཕགས་པ་ཐུགས་རྗེ་ཆེན་པོའི་རྣལ་འབྱོར་སྒོམ་པ་ནི་བྱིན་རླབས་ཤིན་ཏུ་ཆེ་བ་ཡིན་ལ།
དེས་ན་འདིའི་རྣལ་འབྱོར་སྒོམ་པ་ལ་འདིའི་རྗེས་གནང་གི་བྱིན་རླབས་ཐོབ་དགོས།
དེ་ལ་བྱང་ཆུབ་ཏུ་སེམས་བསྐྱེད་ནས་བྱང་ཆུབ་སེམས་དཔའི་སྡོམ་པ་དང་ལྡན་པ་ཞིག་
ངེས་པར་དགོས་པས་སྨོན་སེམས་དང་འཇུག་སྡོམ་ལེན་པ་འདིའི་རྗེས་ཟློས་མཛོད།
ཅེས་བརྡའ་སྤྲད་ལ། དཀོན་མཆོག་གསུམ་ལ་བདག་སྐྱབས་མཆི། །སྡིག་པ་ཐམས་
ཅད་སོ་སོར་བཤགས། །འགྲོ་བའི་དགེ་ལ་རྗེས་ཡི་རང་། །སངས་རྒྱས་བྱང་ཆུབ་ཡིད་
ཀྱིས་གཟུང་། །ཞེས་ལན་གསུམ་རྗེས་ཟློས་བྱའོ།།
དེ་ནས་རྗེས་གནང་དངོས་གཞི་བྱེད་པ་ལ་སྐུ་གསུང་ཐུགས་ཀྱི་རྗེས་གནང་
གསུམ་ཡོད་པ་ལས། དང་པོ་སྐུའི་རྗེས་གནང་གི་དོན་དུ་གསོལ་བ་འདེབས་པ་འདིའི་
རྗེས་ཟློས་མཛོད། །ཅེས་བརྡའ་སྤྲད་ལ། དུས་གསུམ་སངས་རྒྱས་ཐམས་ཅད་ཀྱི།
།ངོ་བོ་དཔལ་ལྡན་བླ་མ་ཡིས། །བདག་ལ་སྤྱན་རས་གཟིགས་དབང་གི །སྐུ་ཡི་རྗེས་
གནང་སྩལ་དུ་གསོལ། །ཞེས་ལན་གསུམ་རྗེས་ཟློས་བྱ། དེ་ནས་ཁྱེད་རང་སློབ་མ་
རྣམས་ལྷར་སྐྱེད་དགོས་པས་ངེད་ཀྱི་ཚིག་རིས་ལྟར་སྤྱན་དམིགས་མཛོད། ཅེས་བརྗོད་
སློབ་མ་རྣམས་ལ་བུམ་ཆུ་གཏོར་ལ། ཨ་མྲྀ་ཏས་བསངས། སྭ་བྷཱ་ཝས་སྟོང་པར་སྦྱངས།
སྟོང་པའི་ངང་ལས་པཾ་ལས་པདྨ་དང་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་ཁྱེད་



310 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
རང་རྣམས་ཀྱིས་སེམས་ཧྲཱིཿདཀར་པོ་ཡོངས་སུ་གྱུར་བ་ལས་འཕགས་པ་སྤྱན་རས་
གཟིགས་ཞལ་བཅུ་གཅིག་པ་སྐུ་མདོག་དཀར་པོ་ལང་ཚོ་དར་ལ་བབ་ཅིང་ཞབས་
གཉིས་མཉམ་པར་བཞེངས་པ། མཚན་བཟང་པོ་སུམ་ཅུ་རྩ་གཉིས་དང་དཔེ་བྱད་
བཟང་པོ་བརྒྱད་ཅུས་མཛེས་ཤིང་། དར་དང་རིན་པོ་ཆེའི་རྒྱན་གྱིས་བརྒྱན་པ་ཞལ་
ཕྱག་ཡོངས་སུ་རྫོགས་པ་ཞིག་ཏུ་དངོས་སུ་གྱུར་པའི་མོས་པ་མཛོད། བླ་མ་དང་
འཕགས་པ་སྤྱན་རས་གཟིགས་དབྱེར་མ་མཆིས་པའི་ཐུགས་ཀ་ནས་འོད་ཟེར་འཕྲོས།
མདུན་བསྐྱེད་ཀྱི་ལྷ་ལ་ཕོག །དེ་ལས་འོད་ཟེར་ཕྱོགས་བཅུར་འཕྲོས། ཕྱོགས་བཅུའི་
རྒྱལ་བ་སྲས་བཅས་ཐམས་ཅད་འཕགས་པ་སྤྱན་རས་གཟིགས་ཀྱི་སྐུའི་རྣམ་པར་སྤྱན་
དྲངས། ཁྱེད་རང་རྣམས་ལ་ཐིམ་པས་དབྱེར་མེད་གཅིག་ཏུ་གྱུར་པའི་མོས་པ་མཛོད།
ཛཧཱུྃ་བཾ་ཧོཞེས་བརྗོད་ཅིང་མེ་ཏོག་གཏོར། བརྟན་བྱེད་ཀྱི་ཆུ་དབང་དབུལ་བ་ཡིན་པས་
ངེད་ཀྱི་ཚིག་རིས་ལྟར་སྤྱན་དམིགས་མཛོད། བླ་མ་དང་འཕགས་པ་བཅུ་གཅིག་ཞལ་
ཐ་མི་དད་པའི་ཐུགས་ཀའི་ཧཱུཾ་ལས་འོད་ཟེར་འཕྲོས། དབང་གི་ལྷ་རྣམས་སྤྱན་དྲངས།
ཁྱེད་རྣམས་ཀྱི་སློབ་མ་རྣམས་ལ་དབང་བསྐུར་དུ་གསོལ། ཞེས་གསོལ་བ་བཏབ་པས་
དབང་གི་ལྷ་རྣམས་ཀྱིས། ཇི་ལྟར་བལྟམས་པ་ཙམ་གྱིས་ནི། །ལྷ་རྣམས་ཀྱིས་ནི་
ཁྲུས་གསོལ་ལྟར། །ལྷ་ཡི་ཆུ་ནི་དག་པ་ཡིས། །དེ་བཞིན་བདག་གིས་སྐུ་ཁྲུས་གསོལ།
།ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཨཱཿཧཱུཾ། ཞེས་དབང་བསྐུར་བས་
དེ་བཞིན་གཤེགས་པའི་རིགས་ཀྱི་ལྷས་དབུ་བརྒྱན་པར་གྱུར། དེས་ཐུགས་རྗེ་ཆེན་
པོའི་སྐུའི་རྗེས་གནང་ཐོབ། ལུས་ཀྱི་སྒོ་ནས་བསགས་པའི་སྡིག་སྒྲིབ་རྣམས་སྦྱངས།
འཕགས་པ་ཐུགས་རྗེ་ཆེན་པོའི་རྣལ་འབྱོར་བསྒོམ་པ་ལ་དབང་བར་བྱས་སོ།།
གཉིས་པ་གསུང་གི་རྗེས་གནང་གི་དོན་དུ་གསོལ་བ་འདེབས་པ་འདིའི་རྗེས་
ཟློས་མཛོད། དུས་གསུམ་སངས་རྒྱས་ཐམས་ཅད་ཀྱི། །ངོ་བོ་དཔལ་ལྡན་བླ་མ་ཡིས།



རྗེས་གནང་གི་ཆོ་ག་ 311
།བདག་ལ་སྤྱན་རས་གཟིགས་དབང་གི །གསུང་གི་རྗེས་གནང་སྩལ་དུ་གསོལ། །ཞེས་
ལན་གསུམ་རྗེས་ཟློས་བྱ།།
དེ་ནས་བླ་མ་དང་ཐུགས་རྗེ་ཆེན་པོ་དབྱེར་མ་མཆིས་པ་དང་། མདུན་བསྐྱེད་ཀྱི་
ཐུགས་རྗེ་ཆེན་པོ་གཉིས་ཀ་ལས་འོད་ཟེར་ཕྱོགས་བཅུར་འཕྲོས། ཕྱོགས་བཅུའི་རྒྱལ་
བ་སྲས་བཅས་ཐམས་ཅད་ཀྱི་གསུང་གི་བྱིན་རླབས་ནུས་མཐུ་ཐམས་ཅད་དབྱངས་
གསལ་དང་སྔགས་ཕྲེང་གི་རྣམ་པར་སྤྱན་དྲངས། ཁྱེད་རང་རྣམས་ཀྱི་མགྲིན་པར་
ཐིམ་པས་གསུང་གི་བྱིན་རླབས་ཐོབ། ངག་གི་སྒོ་ནས་བསགས་པའི་ལས་ངན་སྡིག་སྒྲིབ་
ཐམས་ཅད་དག །གསུང་གི་རྗེས་གནང་ཐོབ་པའི་མོས་པ་མཛོད། ཟླས་ལུང་གི་དོན་
དུ་གསོལ་བ་འདེབས་པ་འདིའི་རྗེས་ཟློས་མཛོད། བཅོམ་ལྡན་བདག་ལ་སྩལ་ལགས་ཀྱི།
།བདག་ལ་ཉེ་བར་མཛད་དུ་གསོལ། །ཞེས་ལན་གསུམ་བླ་མའི་ཐུགས་ཀའི་སྔགས་ཕྲེང་
ལས་སྔགས་ཕྲེང་མར་མེ་གཅིག་ལས་གཉིས་ཆད་ཀྱི་ཚུལ་དུ་ཞལ་ནས་ཐོན་ཏེ་ཁྱེད་རང་
རྣམས་ཀྱི་ཞལ་དུ་ཞུགས། སྙིང་གར་ཟླ་བའི་དཀྱིལ་འཁོར་གྱི་སྟེང་དུ་ཧཱིཡིག་གི་མཐར་
མུ་ཏིག་གི་ཕྲེང་བ་ལྟར་འཁོད་པ་ལས་འོད་ཟེར་འཕྲོས། སྒོ་གསུམ་གྱི་སྡིག་སྒྲིབ་ཐམས་
ཅད་བྱང་ཞིང་དག་པར་བསམས་ལ་འདིའི་རྗེས་ཟློས་མཛོད། ན་མོ་རཏྣ་ཏྲ་ཡཱ་ཡ།
ན་མ་ཨཱརྱ་ཛྙཱ་ན་སཱ་ག་ར། བེ་རོ་ཙ་ན་བྷཱུ་ཧ་རཱ་ཛཱ་ཡ། ཏ་ཐཱ་ག་ཏཱ་ཡ། ཨརྙ་ཏེ།
སཾ་མྱ་ཀཾ་བུདྡྷ་ཡ། ན་མཿསརྦ་ཏ་ཐཱ་ག་ཏེ་བྷྱཿཨརྙ་ཏེ་སཾམྱ་ཀཾ་བུདྡྷེ་བྷྱན་མཿཨཱརྱ་
ཨ་ཝ་ལོ་ཀི་ཏེ་ཤྭ་རཱ་ཡ། བོ་དྷི་སཏྭཱ་ཡ། མཧཱ་སཏྭཱ་ཡ། མཧཱ་ཀཱ་རུ་ཎི་ཀཱ་ཡ། ཏདྱ་ཐཱ།
ཨོཾ་དྷ་ར་དྷ་ར། དྷི་རི་དྷི་རི། དྷུ་རུ་དྷུ་རུ། ཨིཊྚེ་ཝཊྚེ། ཙ་ལེ་ཙ་ལེ། པྲ་ཙ་ལེ་པྲ་ཙ་ལེ།
ཀུ་སུ་མེ་ཀུ་སུ་མེ་ཝ་རེ། ཨི་ལི་མི་ལི་ཙི་ཏི་ཛྭ་ལ། ཨཔ་ན་ཡེ་སྭཱཧཱ། ཨོཾ་མཎི་པདྨེ་ཧཱུཾ།
ལན་གསུམ། དེ་ནས་དཔོན་སློབ་གཉིས་ཀས་ཐུན་མོང་མ་ཎི་བརྒྱ་རྩ་བརྒྱད་བཟླ།
བཅོམ་ལྡན་འདི་ལ་སྩལ་ལགས་ཀྱིས། །འདི་ལ་ཉེ་བར་མཛད་དུ་གསོལ། ཞེས་ལན་



312 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
གཅིག་བརྗོད་ལ་སློབ་མའི་མགོར་མེ་ཏོག་འཇོག་གོ །བརྟན་བྱེད་ཀྱི་ཆུ་དབང་འབུལ་
བ་ཡིན་པས་ངེད་ཀྱི་ཚིག་རིས་ལྟར་སྤྱན་དམིགས་མཛོད། བླ་མ་དང་འཕགས་པ་
ཐུགས་རྗེ་ཆེན་པོ་བཅུག་ཞལ་ཐ་མི་དད་པའི། ཞེས་པ་ནས། ཞེས་དབང་བསྐུར་བས།
།ཞེས་པའི་བར་གོང་བཞིན་ལ། པདྨའི་རིགས་ཀྱི་ལྷས་དབུ་བརྒྱན་པར་གྱུར། དེས་
གསུང་གི་རྗེས་གནང་ཐོབ།།
གསུམ་པ་ཐུགས་ཀྱི་རྗེས་གནང་གི་དོན་དུ་གསོལ་བ་འདེབས་པ་འདིའི་རྗེས་
ས་མཛོད། དུས་གསུམ་སངས་རྒྱས་ཐམས་ཅད་ཀྱི། །ངོ་བོ་དཔལ་ལྡན་བླ་མ་ཡིས།
།བདག་ལ་སྤྲན་རས་གཟིགས་དབང་གི། །ཐུགས་ཀྱི་རྗེས་གནང་སྩལ་དུ་གསོལ།
།ཞེས་ལན་གསུམ་རྗེས་ཟློས་བྱ། ཁྱེད་རང་རྣམས་ཐུགས་བསམ་འདི་བཞིན་དུ་མཛོད།
བླ་མའི་ཐུགས་ཀ་ནས་འོད་ཟེར་འཕྲོས། མདུན་བསྐྱེད་ཀྱི་ལྷ་ལ་ཕོག་པས་ཐུགས་རྒྱུད་
བསྐུལ། དེ་ལས་འོད་ཟེར་འཕྲོས། ཕྱོགས་བཅུའི་རྒྱལ་བ་སྲས་བཅས་ཐམས་ཅད་
ཀྱི་བྱིན་རླབས་ཐམས་ཅད་ཧི༔ཡིག་དང་པདྨ་ལ་སོགས་པའི་རྣམ་པར་སྤྱན་དྲངས།
ཁྱེད་རང་རྣམས་འཕགས་པ་ཐུགས་རྗེ་ཆེན་པོ་ཞལ་བཅུག་པར་གསལ་བའི་ལུས་
ལ་ཕོག་པས་ལུས་འོད་དུ་ཞུ་ནས་སྙིང་གའི་ས་བོན་ལ་ཐིམ། དེའང་འོད་དུ་ཞུ་
ནས་སྟོང་པར་གྱུར་ཏེ་འོད་གསལ་ཆོས་སྐུའི་ངང་དུ་མཉམ་པར་འཇོག་པར་ཞུ།
སྟོང་པའི་ངང་ལས་སྐད་ཅིག་གིས་ཁྱེད་རང་རྣམས་འཕགས་པ་ཐུགས་རྗེ་ཆེན་
པོ་ཞལ་བཅུག་པའི་སྐུར་བཞེངས་པའི་མོས་པ་མཛོད། བརྟན་བྱེད་ཀྱི་ཆུ་དབང་
འབུལ་བ་ཡིན་པས་ངེད་ཀྱི་ཚིག་རིས་ལྟར་སྤྱན་དམིགས་མཛོད། བླ་མ་དང་ཐུགས་
རྗེ་ཆེན་པོ་བཅུག་ཞལ་ཐ་མི་དད་པའི། ཞེས་པ་ནས། ཞེས་དབང་བསྐུར་བས།
ཞེས་པའི་བར་གོང་བཞིན་ལ། རྡོ་རྗེའི་རིགས་ཀྱི་ལྷས་དབུ་བརྒྱན་པར་གྱུར། དེས་
འཕགས་པ་ཐུགས་རྗེ་ཆེན་པོ་ཞལ་བཅུག་པའི་ཐུགས་ཀྱི་རྗེས་གནང་ཐོབ། ཐོག་མ་མེད་



རྗེས་གནང་གི་ཆོ་ག་ 313
པ་ནས་བསགས་པའི་ཡིད་ཀྱི་སྒྲིབ་པ་ཐམས་ཅད་དག །འཕགས་པ་ཐུགས་རྗེ་ཆེན་པོའི་
ཐུགས་ཡེ་ཤེས་ཆོས་སྐུ་མྱུར་དུ་འགྲུབ་པའི་ནུས་པ་དང་བག་ཆགས་བཞག་པ་ཡིན་ནོ།
།དེ་ལྟར་ཁྱེད་རྣམས་ཀྱིས་འཕགས་པ་ཐུགས་རྗེ་ཆེན་པོ་ཞལ་བཅུག་པའི་སྐུ་གསུང་
ཐུགས་ཀྱི་རྗེས་གནང་ཡོངས་སུ་རྫོགས་པ་ཐོབ་པ་ཡིན་པས་ད་ཕྱིན་ཆད་སྒོ་གསུམ་གྱི་
བྱ་བ་ངན་པ་རྣམས་སྤངས་ནས་འཕགས་པ་ཐུགས་རྗེ་ཆེན་པོ་ཞལ་བཅུག་པའི་སྐུར་
བསྒོམ་ཞིང་མཆོད་པ་ལ་བརྩོན་པ་དང་། གཟུངས་སྔགས་བཟླ་བ་དང་། ཟབ་གསལ་
གཉིས་སུ་མེད་པའི་ཡེ་ཤེས་བསྒོམ་པ་ལ་བརྩོན་པར་བྱེད་དགོས་པས། དེ་ལྟར་དམ་
ཚིག་དང་སྡོམ་པ་རྣམས་ཚུལ་བཞིན་དུ་བསྲུང་སྙམ་པ་མཛོད་ལ་འདིའི་རྗེས་ཟློས་མཛོད།
གཙོ་བོས་ཇི་ལྟར་བཀའ་སྩལ་པ། །དེ་དག་ཐམས་ཅད་བདག་གིས་བགྱི། །ལན་གསུམ།
སྔགས་ཀྱི་བྱིན་རླབས་ཐམས་ཅད་བླ་མ་ལ་རག་ལས་པས། བླ་མ་ལ་ལུས་འབུལ་བ་
འདིའི་རྗེས་ཟློས་མཛོད། དེང་ནས་བརྩམས་ཏེ་བདག་བྲན་དུ། །ཁྱེད་ལ་བདག་ནི་འབུལ་
ལགས་ཀྱིས། །ཁྱེད་ཀྱིས་སློབ་མར་གཟུང་བ་དང་། །ཆ་ཡིས་ཀྱང་ནི་སྤྱད་དུ་གསོལ།
།ཞེས་ལན་གཅིག །དེས་འཕགས་པ་ཐུགས་རྗེ་ཆེན་པོ་ཞལ་བཅུ་གཅིག་པའི་རྗེས་
གནང་ཡོངས་སུ་རྫོགས་པ་ཕུལ་གྲུབ་པ་ཡིན་པས་གཏང་རག་གི་མཎྜལ་ཞིག་མཛོད།
ཅེས་བརྗོད་ལ་མཎྜལ་འབུལ་དུ་གཞུག །མཇུག་ཆོག་སྤྱི་ལྟར་བྱའོ། །ཞེས་པ་འདི་
ནི་རང་གི་དྲན་པ་གསོ་བ་དང་སྐལ་མཉམ་གཞན་ལའང་ཕན་པའི་ཕྱིར་བླ་མ་དམ་པ་
རྣམས་ཀྱི་བཀའ་སྲོལ་བཞིན་དགེ་སློང་ཡེ་ཤེས་རྒྱལ་མཚན་གྱིས་སྦྱར་བའོ།། །།



314 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
༦
༄༅། །ཐུགས་རྗེ་ཆེན་པོ་བཅུ་གཅིག་ཞལ་དཔའ་མོ་ལུགས་ཀྱི་
དཀྱིལ་འཁོར་དུ་དབང་བསྐུར་བའི་ཆོ་ག་སྟ་གོན་དང་བཅས་པ་
བཞུགས་སོ། །
༄༅། །ཐུགས་རྗེ་ཆེན་པོའི་དཀྱིལ་འཁོར་དུ་དབང་བསྐུར་བའི་ཆོ་གའི་སྟ་གོན་
གྱི་རིམ་པ་ནི། སློབ་མ་རྣམས་ཁྲུས་བྱས་ཏེ་འདུས་པ་ན་བགེགས་གཏོར་བཏང་།
མེ་ཏོག་བཀྱེ་བསྡུ་བྱས་ལ་འདི་ལྟར། འོ་ལགས། གནས་ཁང་འདི་ཉིད་ཐ་མལ་པའི་རྣམ་
པ་ཅན་མིན་པར་ཐུགས་རྗེ་ཆེན་པོའི་ཡེ་ཤེས་རང་སྣང་ལས་གྲུབ་པའི་གཞལ་ཡས་ཁང་
དངོས་དང༌། བླ་མ་ཡང་ཐུགས་རྗེ་ཆེན་པོ་དངོས་སུ་མོས་ལ་དབང་གི་སྟ་གོན་ཞུ་བའི་
ཡོན་དུ་མཎྜལ་ཞིག་མཛད་པར་ཞུ། ཞེས་བརྡ་སྤྲད་ལ་མཎྜལ་དབུལ་དུ་གཞུག །དེ་ནས་
འདི་ལྟར། ཁྱེད་རང་རྣམས་པུས་མོ་ས་ལ་བཙུགས། སྙིམ་པ་མེ་ཏོག་དང་བཅས་ཐལ་མོ་
སྦྱོར་ལ་གསན་པར་ཞུ། གསང་བ་སྤྱི་རྒྱུད་ལས། ལ་ལ་གསང་སྔགས་སྒྲུབ་དོན་གཉེར།
།འདི་ནི་དཀྱིལ་འཁོར་འཇུག་པར་བྱེད། །བསོད་ནམས་འདོད་པས་དེ་ལས་གཞན།
།གཞན་དག་འཇིག་རྟེན་གཞན་དོན་གཉེར། །འཇིག་རྟེན་ཕ་རོལ་དོན་གཉེར་བའི།
།དད་པ་མང་དུ་བྱེད་པ་ཡི། །བློ་ལྡན་དཀྱིལ་འཁོར་འཇུག་བྱ་ཡི། །ཚེ་འདིའི་འབྲས་
བུ་འདོད་མི་བྱ། །ཚེ་འདི་འདོད་པར་གྱུར་པ་ལ། །འཇིག་རྟེན་ཕ་རོལ་དོན་མི་འགྱུར།
།འཇིག་རྟེན་ཕ་རོལ་དོན་གཉེར་སྐྱེས། །འཇིག་རྟེན་འདི་ཡི་འབྲས་བུ་རྒྱས། །ཞེས་
གསུངས་པ་ལྟར་ཚེ་འདིའི་བསམས་པའི་དབང་དུ་མ་སོང་བར་ཚེ་ཕྱི་མའི་དོན་བསམས་
པ་དང་། འཁོར་བའི་ཕུན་སུམ་ཚོགས་ལ་མ་ཆགས་པར་ཐར་པ་ཐོབ་འདོད་དང་།



དབང་བསྐུར་བའི་ཆོ་ག་སྟ་གོན་དང་བཅས་པ། 315
རང་གཅིག་པུའི་ཆེད་དུ་མ་ཡིན་པར་སེམས་ཅན་ཐམས་ཅད་ཀྱི་དོན་དུ་སངས་རྒྱས་ཀྱི་
གོ་འཕང་སྒྲུབ་པར་བྱ། དེའི་ཆེད་དུ་ཐུགས་རྗེ་ཆེན་པོའི་དབང་ཞུ་སྙམ་པའི་བསམ་པ་
བརྟན་པོ་མཛོད། །ཁྱེད་རང་རྣམས་ཐ་མལ་པའི་རྣམ་པ་མིན་པར་ཐུགས་རྗེ་ཆེན་པོའི་
སྐུར་བཞེངས་པའི་མོས་པ་མཛོད་ཅིག །ཅེས་བརྡ་སྤྲད་ལ། ཨོཾ་པདྨནྟ་ཀྲི་ཏ་ཧཱུྃ་ཕཊ།
ཅེས་པས་བསངས། སློབ་མ་རྣམས་སྐད་ཅིག་གིས་འཕགས་པ་སྤྱན་རས་གཟིགས་ཞལ་
གཅིག་ཕྱག་གཉིས་པའི་རྣམ་པ་ཅན་དུ་གྱུར། ཅེས་བརྗོད། ད་ཁྱེད་རང་རྣམས་དཀྱིལ་
འཁོར་གྱི་ཤར་སྒོའི་ཐད་དུ་གནས་ནས་བླ་མ་ཐུགས་རྗེ་ཆེན་པོ་གསོལ་བ་འདེབས་སྙམ་
པ་གྱིས་ལ་འདིའི་རྗེས་ཟློས་མཛོད།།
དགའ་ཆེན་ཁྱོད་བདག་སྟོན་པ་བས། །སློབ་དཔོན་ཁྱོད་ནི་དགོངས་སུ་གསོལ།
།བྱང་ཆུབ་ཆེན་པོའི་ཚུལ་བསྟན་པ། །མགོན་པོ་ཆེན་པོ་བདག་འཚལ་ལོ། དམ་ཚིག་
དེ་ཉིད་སྩལ་དུ་གསོལ། །བྱང་ཆུབ་སེམས་ཀྱང་བདག་ལ་སྩོལ། །སངས་རྒྱས་ཆོས་
དང་དགེ་འདུན་ཏེ། །སྐྱབས་གསུམ་དག་ནི་བདག་ལ་སྩོལ། །ཐར་པ་ཆེན་པོའི་གྲོང་
མཆོག་ཏུ། །མགོན་པོས་བདག་ནི་གཞུག་པར་བགྱི། །ཞེས་ལན་གསུམ་རྗེས་ཟློས་བྱའོ།
།དེ་ནས། ཁྱེད་རང་རྣམས་ལ་བླ་མ་ཐུགས་རྗེ་ཆེན་པོས་གོང་གི་བསམ་པ་དེ་ལས་ནམ་
ཡང་མི་འགྱུར་བ་བྱ་དགོས་སོ་ཞེས་ཞལ་གདམས་མཛད་བྱུང་བའི་མོས་པ་མཛོད།
ཅེས་བརྡ་སྤྲད་ལ། བུ་ཚུར་ཤོག་ཅིག་ཐེག་ཆེན་པོ། །གསང་སྔགས་སྤྱོད་ཚུལ་ཆོ་ག་ནི།
།ཁྱོད་ལ་ཡང་དག་བསྟན་པར་བྱ། །ཁྱོད་ནི་ཚུལ་ཆེན་སྣོད་ཡིན་གྱི། །སྐུ་གསུང་ཐུགས་
ཀྱི་རྡོ་རྗེ་ཅན། །དུས་གསུམ་འབྱུང་བའི་སངས་རྒྱས་རྣམས། རྡོ་རྗེ་སྔགས་ཀྱི་མཐུ་ཡིས་
ནི། །ཡེ་ཤེས་མཉམ་མེད་ཡང་དག་བརྙེས། །གསང་སྔགས་སྦྱོར་བ་མཉམ་མེད་པ།
།གང་གིས་ཤཱཀྱ་སེང་གེ་སོགས། །མཆོག་རྣམས་ཀྱིས་ནི་བདུད་ཀྱི་སྡེ། མི་བཟད་ཆེན་
པོ་སྟོབས་ཆེན་བཅོམ། །འཇིག་རྟེན་རྗེས་འཇུག་རྟོགས་ནས་ནི། །འཁོར་ལོ་བསྐོར་ན
ར་ནས་



316 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
མྱ་ངན་འདས། །དེ་བས་ཀུན་མཁྱེན་འཐོབ་བྱའི་ཕྱིར། །བུ་ཡིས་བློ་གྲོས་འདི་གྱིས་ཤིག
།ཅེས་བརྗོད་དོ། །དེ་ནས། ཁྱེད་རང་རྣམས་བླ་མ་དང་དཀྱིལ་འཁོར་གྱི་ལྷ་ཚོགས་ཀྱི་
སྤྱན་སྔར་བྱང་སྡོམ་འཛིན་པ་འདིའི་རྗེས་ཟློས་མཛོད། ཅེས་བརྡ་སྤྲད་ལ།།
དཀོན་མཆོག་གསུམ་ལ་བདག་སྐྱབས་མཆི། །སྡིག་པ་ཐམས་ཅད་སོ་སོར་
བཤགས། །འགྲོ་བའི་དགེ་ལ་རྗེས་ཡི་རང་། །སངས་རྒྱས་བྱང་ཆུབ་ཡིད་ཀྱིས་
གཟུང་། །སངས་རྒྱས་ཆོས་དང་ཚོགས་མཆོག་ལ། །བྱང་ཆུབ་བར་དུ་སྐྱབས་སུ་
མཆི། །རང་གཞན་དོན་ནི་རབ་བསྒྲུབ་ཕྱིར། །བྱང་ཆུབ་སེམས་ནི་བསྐྱེད་པར་བགྱི།
།བྱང་ཆུབ་མཆོག་གི་སེམས་ནི་བསྐྱེད་བགྱིས་ནས། །སེམས་ཅན་ཐམས་ཅད་བདག་
གིས་མགྲོན་དུ་གཉེར། བྱང་ཆུབ་སྤྱོད་མཆོག་ཡིད་འོང་སྤྱད་པར་བགྱི། །འགྲོ་
ལ་ཕན་ཕྱིར་སངས་རྒྱས་འགྲུབ་པར་ཤོག །ཅེས་ལན་གཉིས་རྗེས་ཟློས་བྱས་ལ།
།གསུམ་པ་འདིའི་རྗེས་ཟློས་གྲུབ་པ་དང་མཉམ་དུ་ཇི་སྲིད་སངས་རྒྱས་ཀྱི་གོ་འཕང་
མ་ཐོབ་ཀྱི་བར་དུ་སྨོན་སེམས་དང་འཇུག་སྡོམ་སྲོག་གི་ཕྱིར་ཡང་མི་གཏོང་བར་
བཟུང་སྙམ་དུ་དམ་འཆའ་བརྟན་པོ་བྱེད་ཅིང་འཇུག་སྡོམ་ངེས་པར་ཐོབ་པའི་མོས་
པ་བརྟན་པོ་མཛོད། ཅེས་བརྡ་སྤྲད་ལ་གསུམ་པའི་རྗེས་ཟློས་བྱའོ། །དེ་ནས་ངེད་ཀྱི་
ཚིག་རིས་ལྟར་ཁྱེད་རང་རྣམས་ཀྱི་སྒོ་གསུམ་བྱིན་གྱིས་བརླབས་པའོ་མོས་པ་མཛོད།
ཅེས་བརྡ་སྤྲད་ལ་ལས་སྔགས་བརྗོད། བསང་ཆུ་གཏོར་ལ། ཁྱེད་རང་སློབ་མ་རྣམས་
ཀྱི་སྙིང་གར་རྡོ་རྗེ་ནག་པོ་རྩེ་ལྔ་པའི་ལྟེ་བར་ཉི་མ་ལ་ཧཱུྃ་ནག་པོ། མགྲིན་པར་པད་མ་
དམར་པོ་འདབ་མ་བརྒྱད་པའི་ལྟེ་བར་ཟླ་བ་ལ་ཨཱཿདམར་པོ། སྤྱི་བོར་འཁོར་ལོ་དཀར་
པོ་རྩིབས་བརྒྱད་པའི་ལྟེ་བར་ཟླ་བ་ལ་ཨོཾ་དཀར་པོས་མཚན་པར་གྱུར། ཅེས་བརྗོད།
དེ་ནས་སློབ་མའི་སྙིང་ག །མགྲིན་པ། དཔྲལ་མཚམས་རྣམས་སུ་དྲིའི་ཐིག་ལེ་བྱ་ཞིང་།
ཧཱུྃ་ཨཱ་ཞེས་བརྗོད། དེ་ནས་ཁྱེད་རང་སློབ་མ་རྣམས་རྡོ་རྗེ་གསུམ་གྱི་ངོ་བོར་གྱུར་



དབང་བསྐུར་བའི་ཆོ་ག་སྟ་གོན་དང་བཅས་པ། 317
ནས་འགྲོ་བའི་མཆོད་ཡུལ་དུ་སོང་བ་ལ་མཆོད་པ་བྱས་བྱུང་བའི་མོས་པ་མཛོད།
ཅེས་བརྡ་སྤྲད་ལ། བཛྲ་པུཊྚེ། བཛཱ་དྷ་པེ། བཛྲ་ཨཱ་ལོ་ཀེ། བཛྲ་གནྡྷེ། ཞེས་བརྗོད་
ཅིང་མཆོད་པ་བཞི་པོ་དེ་སོ་སོར་ཕུལ་བའི་སྟབས་ཀྱི་བྱའོ། །དེ་ནས། ད་ཁྱེད་རང་
རྣམས་ཐུགས་རྗེ་ཆེན་པོའི་དཀྱིལ་འཁོར་དུ་ཞུགས་ནས་སྒྲུབ་པ་བྱས་ན་དངོས་གྲུབ་
གང་བགྲུབ་བརྟག་པའི་ཕྱིར་སོ་ཤིང་འདོར་བ་ཡིན་པས་བཞེངས་ལ་སོ་ཤིང་དོར་ཅིག
།ཅེས་བརྗོད་ལ་སློབ་མ་རེ་རེ་ནས་སོ་ཤིང་ལག་ཏུ་གཏད་དེ། ཨོ་བཛྲ་ཧཱ་སཧ། ཞེས་
བརྗོད་ཅིང་འདོར་དུ་བཅུག་ལ་ཕྱོགས་གང་དུ་བསྟན་བལྟས་ནས་དངོས་གྲུབ་གང་
འགྲུབ་བརྡ་སྤྲད་དོ།།
དེ་ནས་ཁྱོར་ཆུ་སྦྱིན་པ་ནི། པཾ་ལས་སྐྱེས་པའི་ཆུ། བོ་ཞེས་བཟླ་ཞིང་ལས་སྔགས་
ཀྱང་བཟླས་ལ། ཁྱོར་ཆུ་སྟེར་བཞིན་ནས་ཨོ་ཧི༔བི་ཤུདྡྷ་དྷརྨ་སརྦ་པཱ་པཾ་ནི་ཙ་ཨ་སེ་ཤོད་
སརྦ་བི་ཀ་ལྡན་ཨ་པ་ན་ཡ་ཧཱུྃ། ཞེས་བརྗོད་དོ། །དེ་ནས་ཀུ་ཤ་བྱིན་པ་ནི། ཀུ་ཤ་ཆེ་བ།
ཧཱུྃ་ལས་བྱུང་བའི་ཀུ་ཤ། ཧཱུྃ་ཞེས་བྱིན་གྱིས་བརླབས། ཅུང་བ་དྷཱི༔ལས་བྱུང་བའི་ཀུ་ཤ་
དྷི༔ ཞེས་བྱིན་གྱིས་བརླབས་ལ། ཆེ་བ་གདན་དང་ཆུང་བ་སྔས་ཀྱི་དོན་དུ་སློབ་
མའི་ལག་པ་ཐལ་མོ་སྦྱར་བའི་བར་དུ་བྱིན་ལ། ཨོཾ་བཛཱ་ཏི་ཀཱཎཁཾ། ཞེས་བརྗོད་དོ།
དེ་ནས་སྲུང་སྐུད་བསྒྲུབས་ལ། ཨོཾབུདྡྷཱ་མི་ཏྲ་རཀྵ་རཀྵ་སརཱན་སྭཱཧཱ། ཞེས་བརྗོད་ཅིང་
སློབ་མའི་དཔུང་པ་གཡོན་པར་བཅིང་ངོ༌། །དེ་ནས་ད་ཁྱེད་རང་རྣམས་ཐུགས་བསམ་
འདི་བཞིན་དུ་མཛོད། ཅེས་བརྡ་སྤྲད་ལ། འཇིག་རྟེན་དུ་ནི་ཀུན་མཁྱེན་རྣམས།
།རེས་
འགའ་འབྱུང་ངམ་མི་འབྱུང་སྲིད། ཨུ་དུམ་ཝཱ་རའི་མེ་ཏོག་བཞིན། །བརྒྱ་ལམ་ཡང་
ནི་རེས་འགའ་ཞིག །གང་གིས་སེམས་ཅན་མཉམ་མེད་དོན། །མྱ་ངན་མི་འདའ་བྱེད་
པར་ནུས། །གསང་སྔགས་སྤྱོད་པའི་ཚུལ་འབྱུང་བ། །དེ་བས་ཀྱང་ནི་ཤིན་ཏུ་དཀོན།
།ཞེས་སོགས་གསུངས་པ་ལྟར་སངས་རྒྱས་འཇིག་རྟེན་དུ་འབྱོན་པ་དཀོན་ཞིང་། །དེ་



318 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
་ལ་
ལས་ཀྱང་གསང་སྔགས་རྡོ་རྗེའི་ཐེག་པ་དཀོན་པར་གསུངས་པས་ད་རེས་གསང་སྔགས་
རྡོ་རྗེའི་ཐེག་པ་དང་ལན་གཅིག་མཇལ་བའི་སྐབས་འདིར་དོན་མེད་པའི་བྱ་བའི་དབང་
དུ་མ་སོང་བར་རྡོ་རྗེའི་ཐེག་པ་ལ་བག་ཆགས་ཅི་ཐེབས་ཞིག་ཅི་ནས་ཀྱང་བྱ་དགོས་སོ།
།ཞེས་བརྗོད་དོ། །དེ་ནས་སློབ་མ་རྣམས་ལ་བསང་ཆུ་གཏོར་ལ་ལས་སྔགས་ཀྱིས་
བསྲུང་ཞིང་། ཁྱེད་རང་སློབ་མ་རྣམས་ལས་སྔགས་འདི་བཟུང་ལ་དོ་ནུབ་གཉིད་ལ
མ་སོང་བར་དུ་བྱང་ཆབ་ཀྱི་སེམས་བསྒོམ་བཞིན་དུ་ལས་སྔགས་བཟླ། བླ་མ་དང་
དཀྱིལ་འཁོར་གང་ན་བཞུགས་པའི་ཕྱོགས་སུ་མགོ་བསྟན་ལ་ཉལ་ཏེ་རྨི་ལམ་བརྟག
།མཐོ་རེང་གི་དུས་སུ་གང་རྨིས་པ་དེ་སང་ཉིན་སྨོས་ཤིག །དེས་ཐུགས་རྗེ་ཆེན་པོའི་
དབང་གི་སྟ་གོན་གྱི་སྐོར་རྣམས་ལེགས་པར་གྲུབ་པ་ཡིན་པས་གཏང་རག་གི་མཎྜལ་
མཛོད། ཅེས་བརྡ་སྤྲད་དོ།། །ཐུགས་རྗེ་ཆེན་པོ་བཅུ་གཅིག་ཞལ་དཔལ་མོ་ལུགས་ཀྱི་དཀྱིལ་འཁོར་དུ་དབང་
བསྐུར་བའི་དངོས་གཞིའི་ཆོ་ག་བཞུགས་སོ། །།
༄༅། །བླ་མ་དང་འཕགས་པ་ཐུགས་རྗེ་ཆེན་པོ་དབྱེར་མ་མཆིས་པའི་ཞབས་
ལ་ཕྱག་འཚལ་ལོ། །དུས་ཐམས་ཅད་དུ་རྗེས་སུ་གཟུང་དུ་གསོལ། །དེ་ལ་འདིར་
ཐུགས་རྗེ་ཆེན་པོ་བཅུ་གཅིག་ཞལ་དགེ་སློང་མ་དཔལ་མོ་ལུགས་ཀྱི་རས་བྲིས་ཀྱི་
དཀྱིལ་འཁོར་དུ་དབང་བསྐུར་བའི་ཚུལ་ནི། འདིའི་དབང་རྣམ་པར་དག་པ་ཐོབ།
དམ་ཚིག་དང་སྡོམ་པ་ཚུལ་བཞིན་དུ་བསྲུངས། བསྙེན་པ་སྔོན་དུ་སོང་བས་གཞན་
ལ་དབང་བསྐུར་བའི་ཚེ་རས་བྲིས་ཀྱི་དཀྱིལ་འཁོར། བུམ་པ་གཉིས། མཆོད་གཏོར་
དབང་རྫས་སོགས་ཡོ་བྱད་རྣམས་ཕྱག་ལེན་བཞིན་འཚོགས་པར་བྱས་ལ་བདག་
བསྐྱེད་བུམ་བསྐྱེད་མདུན་བསྐྱེད་སྒྲུབ་པ་བདག་འཇུག་རྣམས་སྔོན་དུ་བཏང་ནས།
དངོས་གཞི་དབང་བསྐུར་བ་ལ།
རྒྱས་པར་བྱེད་ཚེ་སྟ་གོན་དང་བཅས་པ་བྱེད་པ་



དབང་བསྐུར་བའི་ཆོ་ག་སྟ་གོན་དང་བཅས་པ། 319
དང་། སྟ་གོན་མེད་པར་དངོས་གཞི་བྱས་ཆོག་པའང་བླ་མ་རྣམས་གསུངས་པས།
སྟ་གོན་དང་བཅས་པ་བྱེད་ན་ཉིན་སྔ་མ་ལ་ཀུན་སློང་འཆོས་ཤིང་གཙོ་བོར་བསྐྱེད་པ།
གསོལ་བ་གདབ་ཅིང་འཛིན་དུ་གཞུག་པ། སྡོམ་པ་བཟུང་ཞིང་བྱིན་གྱིས་བརླབ་པ།
སོ་ཤིང་འདོར་ཞིང་ཁྱོར་ཆུ་སོགས་གསུམ་སྦྱིན་པ། །སྤྲོ་བ་བསྐྱེད་ཅིང་བསྲུངས་
ཏེ་རྨི་ལམ་བརྟག་པར་གདམས་པ་རྣམས་ཕྱག་ལེན་ལོགས་སུ་བྲིས་པ་ལྟར་བྱའོ།
སྟ་གོན་མི་བྱེད་པར་དངོས་གཞི་དབང་བསྐུར་བ་རྐྱང་པ་བྱེད་ན་བདག་འཇུག་ཚར་
ནས་སློབ་མའི་དོན་དུ་དཀྱིལ་འཁོར་ལྷ་ཚོགས་ལ་གསོལ་བ་གདབ་ཅིང་བདེན་སྟོབས་
བརྗོད་པ་ནི་རྡོར་དྲིལ་བཟུང་སྟེ།།
བདེན་པ་གང་གིས་ཡེ་ཤེས་མཆོག །ཤེས་རབ་ཐབས་བདག་དཀྱིལ་འཁོར་
གྱི། །བདེན་པ་དེ་ཡིས་མགོན་པོ་ཁྱོད། །འདོད་པ་བདག་ལ་ཡོངས་རྫོགས་མཛོད།
།ཆོས་རྣམས་གཟུགས་བརྙན་ལྟ་བུ་སྟེ། །གསལ་ཞིང་དག་ལ་རྙོག་པ་མེད། །གཟུང་
དུ་མེད་ཅིང་བརྗོད་དུ་མེད། །རྒྱུ་དང་ལས་ལས་ཡང་
ཡང་དག་འབྱུང་། །དེ་ཉིད་དེ་བཞིན་
ཉིད་ངེས་འབྱུང་། །བདེན་པ་དེ་ཡིས་དཀྱིལ་འཁོར་ནི། །གཟུགས་བརྙན་གསལ་བར་
སློབ་མ་རྣམས། །ཀུན་གྱིས་སྒྲིབ་མེད་མཐོང་བར་ཤོག །ཅེས་ལན་གསུམ་བརྗོད།
དེ་ནས་སློབ་མ་རྣམས་ཁྲུས་བྱས་འདུས་པ་ན་བགེགས་གཏོར་བཏང་། མེ་ཏོག་བཀྱེ་
བསྡུ་བྱས་ལ། འདི་ལྟར་ཁྱེད་རང་རྣམས་ཐུགས་བསམ་འདི་བཞིན་དུ་མཛད་པར་ཞུ།
དལ་འབྱོར་ལ་སྙིང་པོ་བླང་བའི་ཕྱིར་ཐེག་པ་ཆེན་པོའི་ཆོས་རྣམ་དག་བྱེད་པ་ལ་
ལྷག་པའི་ལྷ་ཁྱད་པར་ཅན་རེ་ལ་བརྟེན་དགོས། ཕྱོགས་བཅུའི་སངས་རྒྱས་ཐམས་
ཅད་ལས་སེམས་ཅན་ལ་ཐུགས་རྗེ་ཆེ་བ་ནི་མགོན་པོ་སྤྱན་རས་གཟིགས་ཡིན་པས་
ཐུགས་རྗེ་ཆེན་པོ་ཞེས་མཚན་དུ་གྲགས། ལྷག་པར་བྱང་ཕྱོགས་ཁ་བ་ཅན་གྱི་གདུལ་
བྱ་རྣམས་ལ་རྒྱལ་བ་སྲས་བཅས་ཐམས་ཅད་ལས་མགོན་པོ་སྤྱན་རས་གཟིགས་འདི་



320 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ཐུགས་རྗེ་ཆེ་ཞིང་སྔོན་ཡུན་རིང་པོ་ནས་བོད་ཁམས་འདི་ཕྱག་མཚན་ལྟ་བུར་བཞེས་
ནས་སྐྱོང་བར་མཛད་པས་བྱང་ཕྱོགས་གངས་རིའི་མགོན་པོ་ཞེས་མཚན་དུ་གྲགས།
དེས་ན་ཐུགས་རྗེ་ཆེན་པོ་ལ་གསོལ་བ་འདེབས་པ་འདི་ཤིན་ཏུ་གལ་ཆེ། ཐུགས་རྗེ་
ཆེན་པོའི་སྐུའི་བཀོད་པ་བསམ་གྱིས་མི་ཁྱབ་པ་ཡོད་ཅིང་། བླ་མ་གོང་མའི་བརྒྱུད་རིམ་
ཡང་མང་དུ་ཡོད་མོད་ཀྱང་གྲུབ་མཆོག་དགེ་སློང་མ་དཔལ་མོ་ནས་བརྒྱུད་པ་ཐུགས་
རྗེ་ཆེན་པོ་ཕྱག་སྟོང་སྤྱན་སྟོང་གི་སྒྲུབ་
བ་ཐབས་འདི་ནི་བྱིན་རླབས་ཀྱི་ཚན་ཀ་ཤིན་ཏུ་ཆེ་
བ་ཡིན་པས་འདིའི་དབང་ཞུ་བའི་ཡོན་དུ་མཎྜལ་ཞིག་མཛད་པར་ཞུ། ཞེས་བརྡ་སྤྲད་
ནས་མཎྜལ་དབུལ་དུ་གཞུག །དེ་ནས་གསོལ་བ་འདེབས་པ་འདིའི་རྗེས་ཟློས་མཛོད་
ཅེས་བརྡ་སྤྲད་ལ།།
དགའ་ཆེན་ཁྱོད་བདག་སྟོན་པ་བས། །སློབ་དཔོན་ཁྱོད་ནི་དགོངས་སུ་གསོལ།
།བྱང་ཆུབ་ཆེན་པོའི་ཚུལ་བརྟན་པ། །མགོན་པོ་ཆེན་པོ་བདག་འཚལ་ལོ། །དམ་ཚིག་
དེ་ཉིད་སྩལ་དུ་གསོལ། །བྱང་ཆུབ་སེམས་ཀྱང་བདག་ལ་སྩོལ། །སངས་རྒྱས་ཆོས་
དང་དགེ་འདུན་ཏེ། །སྐྱབས་གསུམ་དག་ནི་བདག་ལ་སྩོལ། །ཐར་པ་ཆེན་པོའི་གྲོང་
མཆོག་ཏུ། །མགོན་པོས་བདག་ནི་གཞུག་པར་བགྱི། །ཞེས་ལན་གསུམ་རྗེས་ཟློས་བྱ།
།དེ་ནས་བུམ་ཆུ་གཏོར་ལ། ཧཱུྃ༔བཛྲ་ཀྲོ་དྷ་ཧ་ཡ་གི་བ་ཧུ་ལུ་ཧུ་ལུ་ཧཱུྃ་ཕཊ། ཅེས་བགེགས་
བསྐྲད། དེ་ནས་ཆས་འཇུག་བྱ་བ་ལ་རྒྱས་བསྡུས་གཉིས་ལས་རྒྱས་པར་བྱེད་ན།
ཨོཾ་སརྦ་ཏ་ཐཱ་ག་ཏ་ཨནུ་ཏྟ་ར་བོ་ངྷི་ཨ་ལཾ་ཀཱ་ར་ཝསྡུ་པཱུ་ཛ་མེ་གྷ་ས་མུ་དྲ་སྤ་ར་ཎ་ས་མ་
ཡེ་ཧཱུྃ། ཞེས་པས་མེ་ཏོག་གི་ཕྲེང་བ་གཏད་པ་རྣམས་བྱ། བསྡུས་པ་བྱེད་ན་མིག་དར་
དང་མེ་ཏོག་ཕྲེང་བ་གཏད་པ་གཉིས་ཀྱི་ཆོག་ཅིང་། དེ་གཉིས་ངེས་པར་བྱ་དགོས་སོ།
།དེ་ནས་ཁྱེད་རང་རྣམས་པདྨའི་རིགས་ཀྱི་དམ་རྒྱས་བྱས་ནས་ལྷར་བསྐྱེད་དགོས་
པས། ལག་པ་གཉིས་སྙིང་གར་པདྨའི་དམ་རྒྱ་བྱས་ནས་འདིའི་རྗེས་ཟློས་མཛོད།
ཚ::44r༣ ཚ



དབང་བསྐུར་བའི་ཆོ་ག་སྟ་གོན་དང་བཅས་པ། 321
ཨོཾ་པདྨ་ཨུཏཱ་ཝ་ཡེ་སྭཱཧཱ། ཞེས་བརྗོད། ངེད་ཀྱི་ཚིག་རིས་ལྟར་ལྷར་བསྐྱེད་པའི་སྤྱན་
དམིགས་མཛད་པར་ཞུ། ཁྱེད་རང་རྣམས་རྗེ་བཙུན་སྤྱན་རས་གཟིགས་སུ་གྱུར་པའི་
སྙིང་གར་ཉི་མ་ལ་ཧཱུཾ་སྔོན་པོ། མགྲིན་པར་པདྨ་ལ་ཨདམར་པོ། སྤྱི་བོར་ཟླ་བ་ལ་ཨོ་
དཀར་པོ་ཡི་གེ་གསུམ་གྱི་འོད་ཟེར་གྱིས་ལུས་འོད་གསལ་བར་བྱས་པའི་མོས་པ་མཛོད།
དེ་ནས་མདུན་གྱི་ནམ་མཁར་བླ་མ་དང་འཕགས་པ་ཐུགས་རྗེ་ཆེན་པོ་དབྱེར་མ་
མཆིས་པའི་ལྷ་ཚོགས་ལ་རྒྱལ་བ་སྲས་བཅས་ཐམས་ཅད་ཀྱིས་བསྐོར་ནས་བཞུགས་
པར་གསལ་ཐོབ་ལ། དེའི་སྤྱན་སྔར་བྱང་སྡོམ་ལེན་པ་འདིའི་རྗེས་ཟློས་མཛོད།
དཀོན་མཆོག་གསུམ་ལ་བདག་སྐྱབས་མཆི། །སྡིག་པ་ཐམས་ཅད་སོ་སོར་བཤགས།
།འགྲོ་བའི་དགེ་ལ་རྗེས་ཡི་རང་། །སངས་རྒྱས་བྱང་ཆུབ་ཡིད་ཀྱིས་གཟུང་། །སངས་
རྒྱས་ཆོས་དང་ཚོགས་མཆོག་ལ། །བྱང་ཆུབ་བར་དུ་སྐྱབས་སུ་མཆི། །རང་གཞན་
དོན་ནི་རབ་བསྒྲུབ་ཕྱིར། །བྱང་ཆུབ་སེམས་ནི་བསྐྱེད་པར་བགྱི། །བྱང་ཆུབ་མཆོག་
གི་སེམས་ནི་བསྐྱེད་བགྱིས་ནས། །སེམས་ཅན་ཐམས་ཅད་བདག་གིས་མགྲོན་དུ་གཉེར།
།བྱང་ཆུབ་སྤྱོད་མཆོག་ཡིད་འོང་སྤྱད་པར་བགྱི། །འགྲོ་ལ་ཕན་ཕྱིར་སངས་རྒྱས་འགྲུབ་
པར་ཤོག །ཅེས་ལན་གསུམ་གྱིས་བྱང་སྡོམ་འཛིན་དུ་གཞུག་གོ། དེ་ནས་ཁྱེད་རང་
རྣམས་ཐམས་ཅད་རྣལ་འབྱོར་གྱི་སེམས་བསྐྱེད་པར་བྱ་དགོས་པས་ངེད་ཀྱི་ཚིག་རིས་
ལྟར་སྤྱན་དམིགས་མཛད་པར་ཞུ།།
སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱའོ་སྙམ་པའི་སེམས་
ཀུན་རྫོབ་པ་དེ་ཉིད། སྙིང་གར་ཟླ་བའི་དཀྱིལ་འཁོར་ཡོངས་སུ་རྫོགས་པའི་རྣམ་པར་
གྱུར། ཆོས་ཐམས་ཅད་རང་བཞིན་མེད་པའི་སྟོང་པ་ཉིད་དང་རང་གི་སེམས་པ་རོ་
གཅིག་ཏུ་གྱུར་པའི་དོན་དམ་པའི་བྱང་ཆུབ་ཀྱི་སེམས་ཟླ་བའི་སྟེང་དུ་རྡོ་རྗེ་དཀར་པོ་རྩེ་
ལྔ་པའི་རྣམ་པ་ཅན་དུ་གྱུར། དེ་ལྟར་དུ་སེམས་བསྐྱེད་དོ་སྙམ་དུ་འདིའི་རྗེས་ཟློས་མཛོད།
ཚ::44r༣ ཚ



322 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ཨོཾ་སརྦ་ཡོ་ག་ཙིཏྟཾ་ཨུཏྟཱ་ཏ་ཡཱ་མི། ཞེས་བརྗོད། ངེད་ཀྱིས་རྡོ་རྗེ་མེ་ཏོག་དང་བཅས་
ཁྱེད་རང་རྣམས་ཀྱི་སྙིང་གར་རེག་ཅིང་སྔགས་བརྗོད་པའི་ཚེ་བླ་མའི་ཐུགས་ཀ་ནས་
ཀུན་རྫོབ་སེམས་སྐྱེད་དང་དོན་དམ་སེམས་སྐྱེད་གཉིས་ཀྱི་ངོ་བོ་ཟླ་བ་དང་། རྡོ་རྗེ་རེ་
ཆད་ནས་ཁྱེད་རང་རྣམས་ཀྱི་སྙིང་གའི་ཟླ་བ་དང་རྡོ་རྗེ་ལ་ཐིམ་པའི་མོས་པ་མཛོད།
ཅེས་བརྡ་སྤྲད་ལ། ཨོཾ་སུ་ར་ཏེ་ས་མ་ཡ་ཧཱུཾ་ཧོ༔སིདྡྷ་བཛྲ་ཡ་ཐཱ་སུ་ཁཾ། ཞེས་བརྗོད་ཅིང་
སྙིང་གར་རེག་གོ།
ཁྱེད་རང་རྣམས་ལ་བླ་མ་ལས་ཀྱི་རྡོ་རྗེ་ཤར་སྒོའི་ཕྱིར་བྱོན་ནས་དམ་བཞག་
བྱས་བྱུང་བའི་མོས་པ་མཛོད། །ཅེས་བརྡ་སྤྲད་ལ། རྡོ་རྗེ་མགོ་བོར་བཞག་གོ།
དེང་ཁྱོད་ལ་དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་རློབས་པར་འགྱུར་གྱི།
ཁྱོད་ཀྱིས་ཀྱང་དེ་བཞིན་གཤེགས་པ་ཐམས་ཅད་ཀྱི་མཆོག་ཏུ་གསང་བའི་དཀྱིལ་
འཁོར་འདི། དཀྱིལ་འཁོར་དུ་མ་ཞུགས་པ་རྣམས་ལ་སྨྲ་བར་མི་བྱ་ཞིང་། མ་དད་པ་
རྣམས་ལའང་མ་ཡིན་ནོ། །ཞེས་བརྗོད། དེ་ཡན་གྱིས་ཡོལ་བའི་ཕྱི་འཇུག་གྲུབ་པ་ཡིན།
ད་ཡོལ་བའི་ནང་འཇུག་ལ་མང་དུ་ཡོད་པ་ལས། དང་པོ་དཀྱིལ་འཁོར་དུ་འཇུག་པ་ནི།
ངེད་ཀྱིས་སྔགས་བརྗོད་ཅིང་ཡོལ་བ་བསལ་བའི་ཚེ་ཁྱེད་རང་རྣམས་བླ་མ་ལས་ཀྱི་
རྡོ་རྗེའི་ཕྱག་ལ་འཇུས་ནས་དཀྱིལ་འཁོར་གྱི་ཤར་སྒོའི་ནང་དུ་སླེབས་པའི་མོས་པ་
ཨོཾ་བཛྲ་ས་མ་ཡ་ ཞེས་བརྗོད་ཅིང་ཡོལ་བ་བསལ་ལ།
དེ་ནས་ཁྱེད་རང་རྣམས་བླ་མའི་ཕྱག་གི་རྡོ་རྗེ་ལ་འཇུས་ཏེ་དཀྱིལ་འཁོར་གྱི་རྩིག་
པ་དང་ལྷའི་བར་ལ་གཡས་བསྐོར་དུ་སྐོར་བ་ལན་གསུམ་བྱས་པར་མོས་ལ་སྔགས་
འདིའི་རྗེས་ཟློས་མཛོད། མཧཱ་ར་ཏ། སུ་དྲི་བྷ། སུ་ཏོ་ཥ། སུ་སུ་ཁོ། བཛྲ་སཏུ་ཨ་
དྨ་སིདྡྷ་ནཱཾ། ཞེས་ལན་གསུམ་ཆགས་པའི་དབང་གིས་མ་བཏོགས་པར་བཙུན་མོ་དེ་
དག་མི་འགྲོའོ།།
མཛོད། ཅེས་བརྡ་སྤྲད་ལ།
ཡ་ཧཱུྃ།
ཚ::44r༣ ཚ



དབང་བསྐུར་བའི་ཆོ་ག་སྟ་གོན་དང་བཅས་པ། 323
གཉིས་པ་བཙུན་མོ་དེ་དག་ལས་བཟང་པོའི་མཐུས་སེམས་དཔའ་ཆེན་པོ་བཟོད་
པ་སྨྲ་བའི་གནས་སུ་ཕྱིན་པ་ནི། དེ་ནས་རྒྱལ་པོའི་བཙུན་མོ་དེ་དག་ནགས་ཚལ་ཉམས་
དགའ་བ་ལ་སེམས་གཡེང་བ་བཞིན་དུ་ནགས་ཚལ་དེའི་ནང་ནས་མཐར་གྱིས་རྒྱུ་ཞིང་
དོང་དོང་བ་ལས། བཟོད་པ་སྨྲ་བའི་དཀའ་ཐུབ་ཀྱི་གནས་སུ་ཕྱིན་ཏོ། །ཞེས་པ་སྟེ།
དོན་ནི་གོ་བར་ཟད་དོ། །གསུམ་པ་བཙུན་མོ་དེ་དག་གིས་སེམས་དཔའ་ཆེན་པོ་བཟོད་
པ་སྨྲ་བ་མཐོང་བ་ནི། བུད་མེད་ཅེས་པ་ནས། མཐོང་བར་གྱུར་ཏོ། །ཞེས་པའི་བར་
ཏེ། དེའི་ཚེ་བཙུན་མོ་དེ་དག་སེམས་དཔའ་ཆེན་པོ་བཟོད་པ་སྨྲ་བའི་དྲུང་དུ་འགྲོ་བ་ན།
བུད་མེད་དེ་དག་བསྲུང་བར་བསྐོས་པའི་ཉུག་རུམ་པ་རྣམས་ཀྱིས་བསྲུང་འདོད་ཀྱང་
ཐུབ་པ་བདག་ཉིད་ཆེན་པོ་དེའི་དཀའ་ཐུབ་ཀྱི་མཐུ་ཆེ་བར་ཤེས་ཤིང་། བཙུན་མོ་དེ་
རྣམས་ཀྱང་རྒྱལ་པོའི་གནང་ཆེན་སྟེ་ཤིན་ཏུ་གཅེས་པ་ཡིན་ལ། དབང་ཆེ་བས་གཞན་
གྱིས་བཅོས་དཀའ་བའི་ཕྱིར་དེར་མི་འདོང་བར་བཟློག་མ་ནུས་སོ།།
སེམས་དཔའ་ཆེན་པོ་བཞུགས་པའི་དཀའ་ཐུབ་ཀྱི་གནས་དེ་བྱི་དོར་ལེགས་པར་
བྱས་པས་ཉམས་དགའ་ཞིང་ཡིད་དུ་འོང་བ་དེས་བཙུན་མོ་དེ་དག་དྲངས་པ་བཞིན་
དུ་གནས་དེར་ལྷགས་པ་དང་། དེ་ན་ཐུབ་པའི་མཆོག་བཟོད་པ་སྨྲ་བ་དེ་རབ་ཏུ་ཞི་
ཞིང་དུལ་བར་སྣང་ཡང་། རབ་ཏུ་ཟབ་པས་དཀའ་ཐུབ་ཀྱི་དཔལ་མེ་འབར་བ་བཞིན་
དུ་བསྙེན་པར་ནི་དཀའ། འཇིག་རྟེན་པའི་བསམ་གཏན་ཁམས་གོང་གི་ལས་དང་།
ནག་པོར་སྣང་ན་དྲག་པོའི་ལས་འགྲུབ་བོ། ཞེས་བརྗོད། །དེ་ནས་ཁྱེད་རང་རྣམས་
ཀྱི་ལྷག་པའི་ལྷ་གང་ཡིན་བརྟག་པའི་ཕྱིར་བླ་མས་དཀྱིལ་འཁོར་ལྷ་ཚོགས་ལ་གསོལ་བ་
བཏབ་སོང་སྙམ་པ་མཛོད། ཅེས་བརྡ་སྤྲད་ལ། དཀྱིལ་འཁོར་ལ་མངོན་དུ་ཕྱོགས་པར་
ལངས་ཏེ། ཡང་དག་པ་ཡི་དཀྱིལ་འཁོར་འདིར། །བདག་གིས་སློབ་མ་བཅུག་པ་འདིའི།
།ལྷ་རྣམས་རིགས་ཀྱི་རིམ་པ་ནི། །བསོད་ནམས་ཇི་ལྟར་དེ་ལྟར་ཤོག །འདི་ཡི་དངོས་
ཚ::44r༣ ཚ



324 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
གྲུབ་ཇི་འདྲར་འགྱུར། །རིགས་ནི་གང་གི་སྣོད་དུ་འགྱུར། །བསོད་ནམས་མཐུ་ཡང་
ཇི་འདྲ་བ། །དེ་འདྲ་དཀྱིལ་འཁོར་དུ་གྱུར་ཅིག །ཅེས་བདེན་སྟོབས་བརྗོད་པ་ལན་
གསུམ་བྱ།།
དེ་ནས་ཁྱེད་རང་རྣམས་དཀྱིལ་འཁོར་དུ་འཇུག་པ་ཡིན་པས་བཞེངས་ལ་ངེད་
ཀྱིས་སྔར་བྱིན་པའི་མེ་ཏོག་ཕྲེང་བ་དེ་ལས་མེ་ཏོག་མ་ཉམས་པ་གཅིག་འཐོན་ལ་རང་
གི་ལྷག་པའི་ལྷ་གང་ཡིན་པ་དེ་ལ་འབབ་པར་གྱུར་ཅིག་སྙམ་དུ་འདོར་དགོས་པས་
དེའི་གེགས་བསལ་ཏེ་དཀྱིལ་འཁོར་དུ་དངོས་སུ་ཞུགས་སྙམ་དུ་ངེད་ཀྱི་ཚིག་རིས་
ལྟར་སྤྱན་དམིགས་མཛོད། ཅེས་བརྡ་སྤྲད་ལ། ཨོཾ་ཨཱཿཧཱུྃ་སློབ་མ་རྣམས་འབྲུ་གསུམ་
གྱི་འོད་ཟེར་གྱིས་སྒོ་གསུམ་གྱི་སྡིག་སྒྲིབ་བཀྲུས་ཏེ་དཀྱིལ་འཁོར་གྱི་ནང་དུ་ཞུགས།
གཙོ་བོ་འཁོར་བཅས་ཀྱི་མདུན་ན་གནས་པར་གྱུར། ཅེས་བརྗོད། དེ་ནས་ཁྱེད་རང་
རྣམས་འདིའི་རྗེས་ཟློས་མཛོད། ཅེས་བརྡ་སྤྲད་ལ། སང
སངས་རྒྱས་དངོས་གྲུབ་ཐོབ་བྱའི་
ཕྱིར། །བདག་ལ་ཐུགས་བརྩེར་དགོངས་ནས་ནི། །འགྲོ་ལ་ཕན་པའི་གཙོ་ཆེན་གྱིས།
།སྨན་པར་དགོངས་ནས་བཞེས་སུ་གསོལ། །ཨོཾ་བཛྲ་པྲ་ཏི་གྲིདྡྷདཾ་ཕཊ། ཅེས་བརྗོད།
ཁྱེད་རང་རྣམས་ཀྱི་ཕྱག་གཉིས་ཀར་མེ་ཏོག་བཟུང་ལ་དཀྱིལ་འཁོར་གྱི་ལྷའི་སྟེང་དུ།
པྲ་ཏི་ཙྪ་བཛྲ་ཧོཞེས་ནས་མེ་ཏོག་དོར། མེ་ཏོག་གཙོ་བོ་དང་དེ་བཞིན་གཤེགས་པ་བཞི་
གང་ལ་བབས་བརྟགས་ལ། དེ་དང་དེའི་རིགས་ཀྱི་སྒྲུབ་པ་པོར་འགྱུར་ཞེས་བརྡ་སྤྲད།
དེ་ནས་སློབ་མའི་མགོར་མེ་ཏོག་བཟུང་སྟེ། ཨོ་པྲ་ཏི་གྲིནྡྷ་ཧཱུྃ་ཨི་མཾ་སཏུ་མཧཱ་བཱ་ལ།
ཞེས་མེ་ཏོག་ཕྲེང་བའི་དབང་བསྐུར་རོ།།
དེ་ནས་ཁྱེད་རང་རྣམས་དཀྱིལ་འཁོར་མཐོང་བ་ལ་གེགས་བྱེད་ཀྱི་སྒྲིབ་
པ་སྦྱངས་ནས་དཀྱིལ་འཁོ ར་མཐོང་བའི་བདག་ཉིད་ཅན་དུ་བྱ་བ་ཡིན་པས།
ངེད་ཀྱི་ཚིག་རིས་ལྟར་སྤྱན་དམིགས་མཛད་པར་ཞུ། ཞེས་བརྡ་སྤྲད་ལ། སློབ་
ཚ::44r༣ ཚ



དབང་བསྐུར་བའི་ཆོ་ག་སྟ་གོན་དང་བཅས་པ། 325
མ་རྣམས་ཀྱི་སྙིང་གར་ཟླ་བ་ལ་ཧཱུཾ། དཔྲལ་བར་རཾ། མིག་གཉིས་ལ་ཨོཾ་འོད་ཟེར་
འབར་བ་རེ་རེ། ཨོ་རྡོ་རྗེ་སེམས་དཔའ་དེང་ཁྱོད་ཀྱི། མིག་འབྱེད་པར་ནི་བརྩོན་
པར་མཛད། །ཕྱེ་བས་ཐམས་ཅད་མཐོང་འགྱུར་བའི། །རྡོ་རྗེའི་མིག་ནི་བླ་ན་མེད།
།ཅེས་བརྗོད་ནས་གདོང་གཡོགས་བསལ་ལོ། །ཁྱེད་རང་རྣམས་ལ་བླ་མས་ད་དཀྱིལ་
འཁོར་ལ་ལྟོས་ཤིག་ཅེས་གསུངས་བྱུང་བའི་
་མོས་པ་མཛོད་བྱས་ལ། ཧེ་བཛྲ་པཱ་ཤུ།
དེ་ཡང་ཕྱི་རོལ་ཏུ་རྡོ་རྗེའི་ར་བ་མེ་རི་དང་བཅས་པས་བསྐོར་བའི་དབུས་སུ་སྣ་
ཚོགས་པདྨ་ལ་གནས་པའི་སྣ་ཚོགས་རྡོ་རྗེའི་ལྟེ་བར་གཞལ་ཡས་ཁང་གྲུ་བཞི་སྒོ་བཞི།
རྒྱན་རྟ་བབས་དང་བཅས་པའི་མཚན་ཉིད་ཐམས་ཅད་ཡོངས་སུ་རྫོགས་པའི་དབུས་
སུ་འཕགས་པ་སྤྱན་རས་གཟིགས་དབང་ཕྱུག །དེའི་ཤར་དུ་མི་བསྐྱོད་པ། ལྷོར་
རིན་ཆེན་འབྱུང་ལྡན། ནུབ་ཏུ་རྣམ་པར་སྣང་མཛད། བྱང་དུ་དོན་ཡོད་གྲུབ་པ་སྟེ།
དེ་ལྟར་རྟེན་དང་བརྟེན་པའི་དཀྱིལ་འཁོར་ཐམས་ཅད་མངོན་སུམ་དུ་མཐོང་བར་གྱུར།
ཅེས་བརྗོད། དེ་ཡན་གྱིས་དཀྱིལ་འཁོར་དུ་འཇུག་པའི་སྐོར་ཕུལ་གྲུབ་པ་ཡིན།།
ཞུགས་ནས་དབང་དངོས་གཞི་བསྐུར་བ་ལ། ཆུའི་དབང་། ཅོད་པན་གྱི་དབང་།
ཆོས་བཤད་ཀྱི་རྗེས་གནང་། རྒྱལ་སྲིད་སྣ་བདུན་དང་བཀྲ་ཤིས་རྫས་བརྒྱད་ཀྱི་དབང་
རྣམས་སུ་ཡོད་པ་ལས། དང་པོ་ཆུ་དབང་གི་དོན་དུ་མཎྜལ་ཞིག་མཛད་པར་ཞུ།
ཞེས་བརྡ་སྤྲད་ནས་མཎྜལ་དབུལ་དུ་གཞུག །ད་གསོལ་བ་འདེབས་པ་འདིའི་རྗེས་ཟློས་
མཛོད་ཅེས་བརྡ་སྤྲད་ལ། བྱང་ཆུབ་རྡོ་རྗེས་སངས་རྒྱས་ལ། །མཆོད་ཆེན་ཇི་ལྟར་སྩལ་
བ་ལྟར། །བདག་ཀྱང་རབ་ཏུ་བསྒྲལ་བའི་ཕྱིར། ནམ་མཁའ་རྡོ་རྗེ་དེང་བདག་སྩལ།
།ཞེས་ལན་གསུམ་རྗེས་ཟློས་བྱ། དེ་ནས་ཁྱེད་རང་རྣམས་ངེད་ཀྱི་ཚིག་རིས་ལྟར་དབང་
སྟེགས་ལ་འཁོད་པའི་མོས་པ་མཛོད། ཅེས་བརྡ་སྤྲད་ལ། ཁྱེད་རང་སློབ་མ་རྣམས་
དཀྱིལ་འཁོར་གྱི་ཤར་དུ་དབང་སྟེགས་པདྨ་དང་ཟླ་བའི་གདན་ལ་འཕགས་པ་སྤྱན་རས་



326 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
གཟིགས་སུ་གྱུར། ཅེས་བརྗོད། དེ་ནས་ལས་བུམ་གྱི་ཆུས་རྣམ་བུམ་ལ་གཏོར་ལ།
བཛྲ་ཀྲོ་དྷ་ཧ་ཡ་གྷི་ཝ་ཧུ་ལུ་ཧུ་ལུ་ཧཱུྃ་ཕཊ། ཅེས་བགེགས་བསངས། སྭ་བྷཱ་ཝས་
སྦྱངས། བུམ་ཆུ་སྟོང་པ་ཉིད་དུ་གྱུར། སྟོང་པའི་ངང་ལས། ཨོཾ་ཧཱུྃ་ཧཱུྃ་ཧཱི༔ཨརྣམས་
ལས་བྱུང་བའི་ཡེ་ཤེས་ལྔའི་བུམ་ཆུར་གྱུར། ཅེས་བརྗོད་ཅིང་བསམ།།
དེ་ནས་སློབ་མའི་དོན་དུ་དབང་ལྷ་སྤྱན་འདྲེན་པ་ནི། བླ་མ་དང་གཙོ་བོ་ཐ་མི་
དད་པའི་ཐུགས་ཀའི་ཧཱི༔ཡིག་གི་འོད་ཟེར་གྱིས་ཕྱོགས་བཅུ་ན་བཞུགས་པའི་རྒྱལ་བ་
འཁོར་བཅས་ཐམས་ཅད་ཁྱེད་རང་རྣམས་ལ་དབང་བསྐུར་བའི་ཕྱིར་སྤྱན་དྲངས་པ་
རྣམས་ནམ་མཁར་བཞུགས། བསྒྲུབས་པའི་དཀྱིལ་འཁོར་བ་རྣམས་ཀྱིས་དབང་བསྐུར་
བའི་ད
འི་དགོངས་པ་མཛད། སྤྱན་མ་ལ་སོགས་པའི་རིག་མ་དང་བཅས་པ་ནམ་མཁར་
བཞུགས་པ་རྣམས་ཀྱིས་གདུགས་དང་རྒྱལ་མཚན་ལ་སོགས་པ་རྣམས་སློབ་མ་རྣམས་
ཀྱི་སྟེང་ཕྱོགས་སུ་འདིན། གླུ་གར་མཛད་ཅིང་རོལ་མོ་བརྡུང་། མེ་ཏོག་དང་གུར་ཀུམ་
ལ་སོགས་པའི་ཆར་འབེབས། ཕྱག་གིས་ཅུང་ཟད་ཡོ་བར་བཟུང་བའི་བུམ་པ་དཀར་
པོ་བྱང་ཆུབ་ཀྱི་སེམས་ཀྱི་བདུད་རྩིས་གང་བ་རྣམས་ཀྱིས་དབང་བསྐུར། གཟུགས་
རྡོ་རྗེ་མ་ལ་སོགས་པ་རྣམས་ཀྱིས། བཀྲ་ཤིས་ཀྱི་གླུ་དབྱངས་ཀྱིས་ཤིས་པ་བརྗོད།
ཁྲོ་བོ་རྣམས་ཕྱོགས་མཚམས་སུ་འཁོད་ནས་བགེགས་བསྐྲད་པར་གྱུར། ཅེས་བརྗོད།
དབང་ལྷ་རྣམས་ཀྱིས་སློབ་མ་རྣམས་ལ་ཤིས་པ་བརྗོད་ཅིང་མེ་ཏོག་འཐོར་བར་བསམས་
ལ། ཕུན་གསུམ་ཚོགས་པ་མངའ་བ་
བ་གསེར་གྱི་རི་བོ་འདྲ། །འཇིག་རྟེན་གསུམ་གྱི་
མགོན་པོ་དྲི་མ་གསུམ་སྤངས་པ། །སངས་རྒྱས་པདྨའི་འདབ་མ་རྒྱས་འདྲའི་སྤྱན་
མངའ་བ། །འདི་ནི་འཇིག་རྟེན་དགེ་བའི་བཀྲ་ཤིས་དང་པོའོ། །དེ་ཡིས་ཉེ་བར་བསྟན་
པའི་མཆོག་རབ་མི་གཡོ་བ། །འཇིག་རྟེན་གསུམ་ན་གྲགས་ཤིང་ལྷ་དང་མིས་མཆོད་པ།
།ཆོས་ཀྱི་དམ་པ་སྐྱེ་དགུ་ཀུན་ལ་ཞི་བྱེད་པ། །འདི་ནི་འཇིག་རྟེན་དགེ་བའི་བཀྲ་ཤིས་
ཚ::44r༣ ཚ



དབང་བསྐུར་བའི་ཆོ་ག་སྟ་གོན་དང་བཅས་པ། 327
གཉིས་པའོ། །དགེ་འདུན་དམ་པ་ཆོས་ལྡན་ཐོས་པའི་ནོར་གྱིས་ཕྱུག །མི་དང་ལྷ་དང་ལྷ་
མ་ཡིན་གྱི་མཆོད་པའི་གནས། །ཚོགས་ཀྱི་མཆོག་རབ་ངོ་ཚ་ཤེས་དང་དཔལ་གྱི་གཞི།
།འདི་ནི་འཇིག་རྟེན་དགེ་བའི་བཀྲ་ཤིས་གསུམ་པའོ། །ཞེས་བརྗོད་ཅིང་སློབ་མ་ལ་མེ་
ཏོག་འཐོར།།
དེ་ནས། རིན་ཆེན་མཛེས་པའི་བཀྲ་ཤིས་བུམ་པའི་ཆུས། །སྐལ་ལྡན་སྐྱེས་བུ་
ཁྱོད་ལ་དབང་བསྐུར་བས། །ལས་དང་ཉོན་མོངས་སྒྲིབ་པ་དག་གྱུར་ཏེ། བྱང་ཆུབ་
སེམས་ཀྱི་རླན་གྱིས་བརླན་པར་ཤོག །ན་མོ་རཏྣ་ཏྲ་ཡཱ་ཡ། ནས་ ཨ་པ་ན་ཡེ་སྭཱཧཱའི་
བར་དང་། ཨོཾ་ཨཱརྱ་ལོ་ཀེ་ཤཱ་ར་མཎྜལ་ས་པ་རི་ཝཱ་ར་དེ་ཝ་ཀ་ལ་ཤ་ཨ་བྷི་ཥིཉྩ་མི།
ཇི་ལྟར་བལྟམས་པ་ཙམ་གྱིས་ནི། །ལྷ་རྣམས་ཀྱིས་ནི་ཁྲུས་གསོལ་ལྟར། །ལྷ་ཡི་
ཆུ་ནི་དག་པ་ཡིས། །དེ་བཞིན་བདག་གིས་ཁྲུས་བགྱིའོ། །ཨོཾ་ཨཱ༔བཛྲ་ཨུ་ད་ཀ་ཨ་
བྷིཥིཉྩ་ཧཱུཾ་སུ་ར་ཏ་ཧཱུྃ་ཨཧཾ། ཞེས་བརྗོད་ནས་སློབ་མའི་མགོར་རྣམ་བུམ་འཇོག་ཅིང་
ཁྲུས་ཆུ་འཐུང་དུ་གཞུག་གོ། དེ་ལྟར་ཆུ་དབང་བསྐུར་བས་ལུས་ཐམས་ཅད་གང་།
།བདེ་བ་ཆེན་པོ་མྱོང་། དྲི་མ་ཐམས་ཅད་དག །ཆུའི་ལྷག་མ་སྤྱི་གཙུག་ཏུ་གནས་
པ་ཡོངས་སུ་གྱུར་བ་ལས་དེ་བཞིན་གཤེགས་པ་རིགས་ལྔས་དབུ་བརྒྱན་པར་གྱུར།
བླ་མ་དང་གཙོ་བོ་ཐ་མི་དད་པའི་ཐུགས་ཀའི་ས་བོན་གྱི་འོད་ཟེར་གྱིས་དབང་གི་ལྷ་
རྣམས་སྤྱན་དྲངས། སློབ་མ་རྣམས་ཀྱི་བ་སྤུའི་སྒོ་ནས་ཐིམ་པར་གྱུར། དེ་ལྟར་
ཆུ་དབང་བསྐུར་བས་ཁྱེད་རང་རྣམས་ཀྱི་ལས་སྒྲིབ་དག་ནས་ཆོས་ཀྱི་སྐུ་ཐོབ།
འགྲོ་བ་ལྷ་དང་བཅས་པའི་མཆོད་པའི་ཡུལ་དུ་འགྱུར་བའི་རྟེན་འགྲེལ་བསྒྲིག་པའི་
ཕྱིར་ངེད་ཀྱིས་མཆོད་པ་བྱེད་པ་ཡིན་པས་བདག་གིར་མཛོད། ཅེས་བརྡ་སྤྲད་ལ།
ཨོཾ་སརྦ་ཏ་ཐཱ་ག་ཏཱ་ཨརྒཧཾ་ནས། ཤཔྟའི་བར་གྱིས་མཆོད། དབང་གི་དག་པ་གསན་
པར་ཞུ། དེ་ལྟར་ཚུའི་དབང་ཐོབ། ཉོན་མོངས་པ་ལྔའི་དྲི་མ་སྦྱངས། རྣམ་པར་ཤེས་པ་
ཚན|+% ཙིཏཾ



328 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
ལྔ་གནས་བསྒྱུར། ལམ་མཚན་མ་མེད་པའི་རྣལ་འབྱོར་བསྒོམ་པ་ལ་དབང་བར་བྱས།
འབྲས་བུ་ཆོས་ཀྱི་སྐུ་མངོན་དུ་འགྱུར་བའི་ནུས་པ་ཁྱད་པར་ཅན་འཇོག་གོ །ཞེས་དབང་
གི་དག་པ་བརྗོད་དོ། །དེས་ཆུ་དབང་གྲུབ་པ་ཡིན།།
ཅོད་པན་གྱི་དབང་གི་དོན་དུ་མཎྜལ་ཞིག་མཛད་པར་ཞུ། ཞེས་བརྡ་སྤྲད་ལ་
མཎྜལ་དབུལ་དུ་གཞུག་ །དེ་ནས་ཅོད་པན་གྱི་དབང་གི་དོན་དུ་གསོལ་བ་འདེབས་པ་
འདིའི་རྗེས་ཟློས་མཛོད། ཅེས་བརྡ་སྤྲད་ལ། བྱང་ཆུབ་རྡོ་རྗེས་སངས་རྒྱས་ལ། །ཞེས་
པ་ནས། ནམ་མཁའི་རྡོ་རྗེ་དེང་བདག་སྩོལ། །ཞེས་པའི་བར་ལན་གསུམ་རྗེས་ཟློས་བྱ།
དེ་ནས་ཅོད་པན་ལ་བུམ་ཆུ་གཏོར་ལ་ལས་སྔགས་ཀྱིས་བསངས། སྭ་བྷ་ཝས་སྦྱངས།
སྟོང་པའི་ངང་ལས། ཨོཾ་ཧཱུྃ་ཏྲཱ་དཱིཨཱ༔
ལས་དེ་བཞིན་གཤེགས་གཤེགས་པ་རིགས་ལྔའི་
རང་བཞིན་གྱི་ཅོད་པན་དུ་གྱུར་ཅེས་བརྗོད། དེ་ནས་སློབ་མའི་དོན་དུ་དབང་ལྷ་སྤྱན་
འདྲེན་པ་ནི། བླ་མ་དང་གཙོ་བོ་ཐ་མི་དད་པའི་ཐུགས་ཀའི་ཧིཡིག་གི་འོད་ཟེར་གྱིས་
ཕྱོགས་བཅུ་ན་བཞུགས་པའི་ཞེས་པ་ནས། ཁྲོ་བོ་རྣམས་ཕྱོགས་མཚམས་སུ་འཁོད་ནས་
བགེགས་བསྐྲད་པར་གྱུར་གྱི་བར་བརྗོད། ཕུན་སུམ་ཚོགས་པ་མངའ་བ་གསེར་གྱི་རི་བོ་
འདྲ། །ཞེས་སོགས་དཀོན་མཆོག་གསུམ་གྱི་བཀྲ་ཤིས་བརྗོད། སློབ་མ་ལ་མེ་ཏོག་འཐོར།
དེ་ནས་ཅོད་པན་ལག་ཏུ་བཟུང་ནས། དེ་བཞིན་གཤེགས་པའི་དབུ་རྒྱན་ཅོད་པན་འདིས།
།སྐལ་ལྡན་སྐྱེས་བུ་ཁྱོད་ལ་དབང་བསྐུར་བས། །སྐུ་གསུང་ཐུགས་ཀྱི་ཡོན་ཏན་རབ་
རྫོགས་ཏེ། །རིགས་ལྔའི་སངས་རྒྱས་མྱུར་དུ་ཐོབ་པར་ཤོག །ཨོཾ་རཏྣ་མུ་ཀུ་ཊ་བཛྲ་
པཎཾ་ཨ་བྷི་ཥིཉྩ་མི། ཞེས་བརྗོད་ཅིང་ཅོད་པན་བསྐོན་ལ་སློབ་མ་རྣམས་ལ་ཅོད་པན་
གྱི་དབང་ཐོབ་པའི་མོས་པ་མཛོད། ཅེས་བརྡ་སྤྲད། ཇི་ལྟར་བལྟམས་པ་ཙམ་གྱིས་ནི།
།ཞེས་པ་ནས་ཁྲུས་བགྱིའོ། །ཨོཾ་སརྦ་ཏ་ཐཱ་ག་ཏ་ཨབྷི་ཥེཀ་ཏ་ས་མ་ཡ་ཤྲཱི་ཡེ་ཨཱཿཧཱུྃ།
ཞེས་བརྟན་བྱེད་ཀྱི་ཆུ་དབང་བསྐུར་བས་ལུས་ཐམས་ཅད་གང་། བདེ་བ་ཆེན་པོ་



དབང་བསྐུར་བའི་ཆོ་ག་སྟ་གོན་དང་བཅས་པ། 329
མྱོང་། དྲི་མ་ཐམས་ཅད་དག་ཆུའི་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་
པ་ལས་དེ་བཞིན་གཤེགས་པ་རིགས་ལྔས་དབུ་བརྒྱན་པར་གྱུར། བླ་མ་དང་གཙོ་བོ་
ཐ་མི་དད་པའི་ཐུགས་ཀའི་ས་བོན་གྱི་འོད་ཟེར་གྱིས་དབང་གི་ལྷ་རྣམས་སྤྱན་དྲངས།
སློབ་མ་རྣམས་ཀྱི་བ་སྤུའི་སྒོ་ནས་ཐིམ་པར་གྱུར། ཅེས་བརྗོད། ཁྱེད་རང་སློབ་མ་
རྣམས་མ་འོངས་པ་ན་འགྲོ་བ་ལྷ་དང་བཅས་པའི་མཆོད་པའི་གནས་སུ་འགྱུར་བའི་
རྟེན་འབྲེལ་བསྒྲིག་ཕྱིར་ངེད་ཀྱིས་མཆོད་པ་བྱེད་པ་ཡིན་པས་བདག་གིས་མཛོད།
།ཅེས་བརྡ་སྤྲ་དལ། ཨོཾ་སརྦ་ཏ་ཐཱ་ག་ཏ་ཨབྷཾ། ཞེས་སོགས་ཀྱིས་སྔར་ལྟར་མཆོད།
དབང་གི་དག་པ་གསན་པར་ཞུ། དེ་ལྟར་ཅོད་པན་གྱི་དབང་ཐོབ་དྲི་མ་ལྔ་སྦྱངས།
ཕུང་པོ་ལྔ་གནས་བསྒྱུར། ལམ་མཚན་མ་དང་བཅས་པའི་རྣལ་འབྱོར་བསྒོམ་པ་ལ་
དབང་བར་བྱས། འབྲས་བུ་གཟུགས་ཀྱི་སྐུ་འགྲུབ་པའི་ནུས་པ་ཁྱད་པར་ཅན་འཇོག་གོ།
ཞེས་བརྗོད། དེས་ཅོད་པན་གྱི་དབང་གྲུབ་པ་ཡིན།།
ད་མཐའ་རྟེན་གྱི་རྗེས་གནང་བྱེད་པ་ལ། ཁྱེད་རང་རྣམས་ཆོས་ཀྱི་འཁོར་ལོས་
བསྒྱུར་བ་ཆེན་པོར་འགྱུར་བའི་རྟེན་འབྲེལ་འགྲིག་པའི་ཕྱིར་སྟན་དུ་འཁོར་ལོ་རེ་དང་།
ཕྱག་གཡས་སུ་དུང་རེ་དང་
། གཡོན་དུ་པོ་ཏི་རེ་བྱིན་བྱུང་བའི་མོས་པ་མཛོད། ཅེས་
བརྡ་སྤྲད་ལ། བྷཾ་ལས་བྱུང་བའི་འཁོར་ལོ། །ཨོཾ་བཛྲ་ཧེ་ཏུ་མཾ་ཞེས་པས་འཁོར་ལོ་
མདུན་ནམ་སྟན་དུ་བྱིན།
དབྱངས་ཐ་མ་ཨཱཿལས་བྱུང་བའི་དུང་།
ཨོཾ་བཛྲ་བྷ་ཥ་རཾ།
ཞེས་པས་ལག་པ་གཡས་སུ་དུང་བྱིན། དབྱངས་དང་པོ་ཨ་ལས་བྱུང་བའི་བྱ་རྒྱུད་
རིགས་གསུམ་གྱི་པོ་ཏི། ཨ་ཞེས་བརྗོད་ནས་ལག་པ་གཡོན་དུ་གླེགས་བཻ་བྱིན་ལ།
དེང་ནས་བརྩམས་ཏེ་སེམས་བསྐྱེད་པ། ཙམ་གྱི་ཆོས་དུང་བླ་ན་མེད། །ཀུན་ནས་
ཡོངས་སུ་བཀང་ནས་ནི། །ཆོས་ཀྱི་འཁོར་ལོ་བསྐོར་བར་གྱིས། །ཞེས་བརྗོད།
ད་ནི་དཀྱིལ་འཁོར་སློབ་དཔོན་གྱུར། །སྔགས་དང་རྒྱུད་ཀྱང་འཛིན་པར་གྱུར།
ད



330 རྒྱུད་ཀྱི་དོན་གསལ་མཁས་པའི་དགའ་སྟོན་བཞུགས་སོ།
།སངས་རྒྱས་བྱང་ཆུབ་སེམས་དཔའ་དང་། །ལྷ་རྣམས་ཀྱིས་ཀྱང་མཐུན་པར་གསུངས།
།སེམས་ཅན་རྣམས་ལ་སྙིང་བརྩེའི་ཕྱིར། །ཁྱོད་ཀྱིས་དཀྱིལ་འཁོར་ཆོ་ག་བཞིན།
།ནན་ཏན་བསྐྱེད་དེ་བྲི་བར་བྱ། །སྒྲུབ་པ་པོ་རྣམས་ རྒྱུད་ལ་སྦྱོར། །ཞེས་བརྗོད།
ཁྱེད་རང་རྣམས་ཆོས་ཀྱི་རྒྱལ་སྲིད་ལ་དབང་བསྒྱུར་བའི་རྟེན་འབྲེལ་འགྲིག་པའི་ཕྱིར་
རྒྱལ་སྲིད་སྣ་བདུན་དང་། བཀྲ་ཤིས་རྫས་བརྒྱད་ཀྱི་དབང་བྱེད་པ་ཡིན་པས། ངེད་ཀྱི་
ཚིག་རིས་ལྟར་སྤྱན་དམིགས་མཛོད། ཅེས་བརྡ་སྤྲད་ལ་རྒྱལ་སྲིད་སྣ་བདུན་གྱི་གཟུགས་
བརྙན་ལ་བུམ་ཆུ་གཏོར་ལ་ལས་
པ་སྔགས་ཀྱིས་བསངས། སྭ་བྷཱ་ཝས་སྟོང་པར་སྦྱངས།
སྟོང་པའི་ངང་ལས། ཨོ་ལས་བྱུང་བའི་རྒྱལ་སྲིད་རིན་ཆེན་སྣ་བདུན་དྭངས་ཤིང་ཐོགས་
པ་མེད་པ་ཡེ་ཤེས་ཀྱི་རང་བཞིན་དུ་གྱུར། དུས་གསུམ་རྒྱལ་བ་ཀུན་གྱིས་བསྔགས་པ་ཡི།
ཐེག་མཆོག་ཆོས་ཀྱི་སྲིད་ལ་དབང་བསྒྱུར་བའི། །རྒྱལ་སྲིད་རིན་ཆེན་བདུན་གྱི་དབང་
བསྐུར་བས། །བདུད་བཞིའི་གཡུལ་ལས་རྣམ་པར་རྒྱལ་གྱུར་ཅིག །ཨོཾ་སབྟ་རཏྣ་ཨབྷི་
ཥིཉྩ་མི་ཞེས་བརྗོད་ལ་རྒྱལ་སྲིད་སྣ་བདུན་གྱི་གཟུགས་སློབ་མའི་ལག་ཏུ་གཏད། དེ་ནས་
བཀྲ་ཤིས་རྫས་བརྒྱད་ལ་བུམ་ཆུ་གཏོར་ལ་ལས་སྔགས་ཀྱིས་བསངས། སྭ་བྷ་ཝས་སྟོང་
པར་སྦྱངས། སྟོང་པའི་ངང་ལས་མཾ་ལས་བྱུང་བའི་བཀྲ་ཤིས་པའི་རྫས་བརྒྱད་མཐོང་བ་
ཙམ་གྱིས་ཀྱང་མི་ཤིས་པ་མཐའ་དག་སེལ་བར་བྱེད་པའི་ཡོན་ཏན་དང་ལྡན་པར་གྱུར།
གང་ཞིག་རེག་ཅིང་མཐོང་ཐོས་དྲན་པས་ཀྱང་། མི་ཤེས་ཀུན་སེལ་ཕུན་ཚོགས་མཆོག་
སྩོལ་བར། །རྒྱལ་བས་བྱིན་གྱིས་བརླབས་པའི་བཀྲ་ཤིས་རྫས། །དམ་པས་དབང་
བསྐུར་དགེ་ལེགས་འབར་གྱུར་ཅིག །ཨོ་ཨཥ་ས་ཏྲ་བེ་མངྒ་ལམ་ཨ་བྷི་ཥིཉྩ་མི།
ཞེས་བརྗོད་ལ་བཀྲ་ཤིས་རྫས་བརྒྱད་ལག་ཏུ་བྱིན། དེ་ལྟར་རིགས་གསུམ་སྤྱི་དང་བྱེ་
བྲག་གི་ཆོས་སྟོན་པ་སོགས་ཀྱི་སློབ་དཔོན་དུ་བྱ་བའི་ཆེད་དུ་རྗེས་སུ་གནང་བ་སྦྱིན་
པས་རིགས་གསུམ་སྤྱི་དང་བྱེ་བྲག་གི་དཀྱིལ་འཁོར་བྲི་སྒྲུབ་དབང་བསྐུར་བ་སོགས་ལ་



དབང་བསྐུར་བའི་ཆོ་ག་སྟ་གོན་དང་བཅས་པ། 331
དབང་བར་བྱས། འཕྲིན་ལས་བཞིའི་སྒོ་ནས་འགྲོ་བའི་དོན་འགྲུབ་པའི་ནུས་པ་བཞག
འབྲས་བུ་རིགས་གསུམ་གྱི་ཆོས་ཀྱི་འཁོར་ལོས་བསྒྱུར་བའི་གོ་འཕང་མྱུར་དུ་ཐོབ་
པའི་སྐལ་བ་ཅན་དུ་བྱས་སོ། །དེས་ཁྱེད་རང་རྣམས་ཀྱིས་ཐུགས་རྗེ་ཆེན་པོའི་དཀྱིལ་
འཁོར་དུ་དབང་ལེགས་པར་ཐོབ་པ་ཡིན་པས། འདིའི་དུས་སུ་ཁས་བླངས་པའི་དམ་
ཚིག་དང་སྡོམ་པ་རྣམས་ཚུལ་བཞིན་དུ་བསྲུང་སྙམ་པ་གྱིས་ལ་འདིའི་རྗེས་ཟློས་མཛོད།
ཅེས་བརྡ་སྤྲད་ལ། གཙོ་བོས་ཇི་ལྟར་བཀའ་སྩལ་པ། །དེ་དག་ཐམས་ཅད་བདག་
གིས་བགྱི། །ཞེས་རྗེས་ཟློས་བྱ། དེ་ལྟར་ཐུགས་རྗེ་ཆེན་པོ་བཅུ་གཅིག་ཞལ་དཔལ་
མོ་ལུགས་ཀྱི་དབང་ལེགས་པར་གྲུབ་པ་ཡིན་པས་གཏང་རག་གི་མཎྜལ་ཞིག་མཛོད།
ཅེས་བརྡ་སྤྲད་ལ་མཎྜལ་དབུལ་དུ་གཞུག་ཅིང་། བསྟན་པ་ཡུན་རིང་དུ་གནས་པའི་
སྨོན་ལམ་དང་བཀྲ་ཤིས་བྱ། དེ་ནས་དཀྱིལ་འཁོར་ལ་གཏང་རག་གི་མཆོད་པ་སོགས་
མཇུག་ཆོག་གཞུང་ལྟར་བྱའོ།། །།ཞེས་པ་འདི་ནི་རང་གི་དྲན་པ་གསོ་བ་དང་སྐལ་
མཉམ་གཞན་ལའང་ཕན་པའི་ཕྱིར་བླ་མ་དམ་པ་རྣམས་ཀྱི་བཀའ་སྲོལ་བཞིན་དགེ་སློང་
ཡེ་ཤེས་རྒྱལ་མཚན་གྱིས་ཕོ་བྲང་ཆེན་པོ་པོ་ཏ་ལར་སྦྱར་བའོ།།



བྱ་རྒྱུད་དོན་གསལ་མཁས་པའི་དགའ་སྟོན།
༄༅། །ཡོངས་འཛིན་དཀའ་ཆེན་ཡེ་ཤེས་རྒྱལ་མཚན་གསུང་འབུམ་པོད་
༼ཏ༽ པའི་ནང་བཞུགས་པའི། ཐུགས་རྗེ་ཆེན་པོའི་སྒྲུབ་ཐབས་ཀྱི་དོན་
རྣམ་པར་བཤད་པ་བྱ་བའི་རྒྱུད་ཀྱི་དོན་གསལ་མཁས་པའི་དགའ་སྟོན་དང་།
སྨྱུང་གནས་བླ་བརྒྱུད་གསོལ་འདེབས། མཆོད་ཕྲེང༌། སྨོ ན་ལམ་དང་།
ཐུགས་རྗེ་ཆེན་པོ་བཅུ་གཅིག་ཞལ་གྱི་སྒྲུབ་ཐབས་སྨྱུང་བར་གནས་པའི་ཆོ་ག་
བདག་མདུན་བུམ་གསུམ་ཆ་ལག་ཚང་བ། དཔལ་མོ་ལུགས་ཀྱི་ཐུགས་རྗེ་ཆེན་
པོ་བཅུ་གཅིག་ཞལ་གྱི་དབང་ཆོག །ཐུགས་རྗེ་ཆེན་པོ་བཅུ་གཅིག་ཞལ་གྱི་ཞི་
བའི་སྦྱིན་སྲེག །ཐུགས་རྗེ་ཆེན་པོ་ཞལ་བཅུ་གཅིག་པའི་རྗེས་གནང་གི་ཆོ་ག
།ཐུགས་རྗེ་ཆེན་པོ་བཅུ་གཅིག་ཞལ་དཔལ་མོ་ལུགས་ཀྱི་དཀྱིལ་འཁོར་དུ་དབང་
བསྐུར་བའི་ཆོ་ག་སྟ་གོན་དང་བཅས་པ་ད་ལམ་དེབ་ཕྲེང་བདུན་པ་དང་བརྒྱད་པ་
སྟེ་སྟོད་སྨད་གཉིས་ཀྱི་ནང་དུ་ཐུགས་རྗེ་ཆེན་པོའི་སྒྲུབ་ཐབས་ཀྱི་ཆོས་སྐོར་
རྣམས་ཕྱོགས་གཅིག་ཏུ་བཞུགས་སུ་གསོལ་ཡོད།།
ISBN 978-93-80359-53-3
9789380359533་
༣290
